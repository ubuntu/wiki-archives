{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== Tips ==

'''Leuke tips gevonden? Zet ze hier neer zodat we ze eventueel in het magazine kunnen zetten op de Tips-pagina'''

=== Lijst van tips ===

* Er is al veel over geschreven, het nieuwe Gnome configuratiescherm. Het aantal voor- als tegenstanders is zowat gelijk, dus we hebben er nog het laatste niet over gehoord. Hoewel de Ubuntu ontwikkelaars ervoor gekozen hebben om deze nog niet 100% stabiele versie niet standaard te maken, kan je er toch al mee werken. Met het commando gnome-control-center start je het nieuwe Gnome configuratiescherm op. 
* Bij het werken in een terminalvenster is het niet nodig om steeds het complete commando of bestandsnaam in te typen. Door op de <Tab> toets te drukken wordt het commando of de bestandsnaam automatisch aangevuld. Voorbeeld: '''sudo apt-g<Tab> upg<Tab>''' Dit wordt automatisch vervangen door: '''sudo apt-get upgrade'''
* In Nautilus (je bestandsbeheerder) kan je heel gemakkelijk een bestand opzoeken in een map door gewoon de bestandsnaam in te typen. Er verschijnt dan een klein kadertje rechtsonderaan je scherm waar de getypte letters inkomen. Ondertussen gaat Nautilus gewoon op zoek naar het bestand dat met die letters begint.
* In Nautilus kan je verborgen bestanden zichtbaar maken door op control-h te drukken. Verborgen bestanden en mappen beginnen met een punt en bevatten vaak instellingen voor je programma's.
* DE manier om je harde schijf te organiseren is: één partitie voor Ubuntu (of eender welke Linux distributie) en een aparte partitie voor je /home map. In deze map komen al je documenten, instellingen zoals email, internetfavorieten en programmainstellingen alsook muziek, foto's en dergelijke. Deze partitie is dan makkelijk te behouden bij een eventuele nieuwe installatie of het veranderen van linux distributie. Je hoeft geen volledige backup te maken omdat de /home partitie onaangeroerd blijft. Na je nieuwe installatie kan je dus zonder problemen meteen verder werken terwijl al je persoonlijke instellingen bewaard blijven.
* Supersnel kopiëren en plakken: selecteer een stuk tekst in bijv. Firefox. Ga daarna naar het venster waarin je het wil plakken en druk op de goede plek op de middelste muisknop.
* Maak een backup van configuratiebestanden voordat je ze wijzigt. Dit kan met het volgende commando in een terminalvenster: '''sudo cp /pad/naar/bestand/bestandsnaam /pad/naar/bestand/bestandsnaam.backup''' Zo kan je snel terug naar de vorige configuratie als je iets fout gedaan hebt.
* Maak notities (op papier) van programma's die je installeert of verwijderd hebt, en van configuratiebestanden die je gewijzigd hebt. Als er daarna een probleem optreedt, heb je een beter idee waar je moet beginnen met zoeken.
* Organiseer je persoonlijke bestanden op een logische manier. Maak in je home map aparte mappen voor documenten, plaatjes en andere categorieën. Zo kan je sneller je bestanden terug vinden.
* De terminal heerst :-) . Het mag er dan wel ingewikkeld uit zien, maar de terminal is heel krachtig. Als je éénmaal de basiscommando's door hebt, kan je vaak sneller werken in de terminal dan met je muis.
* Om een probleem met een bepaald pakket op te lossen is het vaak nuttig om het bewuste programma via de terminal uit te voeren. Als je de Nederlandse taalpakketten hebt geïnstalleerd zullen sommige foutmeldingen of commando's in het Nederlands worden weergegeven. Dit is niet handig voor het oplossen van de bugs omdat de meeste mensen geen Nederlands spreken. Om een bepaalde opdracht in het Engels uit te voeren type je het volgende in terminal: '''export LC_ALL=en_US; <naam van programma>'''.
*** profoX: volgens mij is het beter om gewoon dit te doen? LC_ALL=C <commando>, zo hoef je ook niets te exporten, en C is gewoon de standaardtaal van het programma, werkt dus bij iedereen en is bijna altijd Engels.
* Beryl is een pakket waarmee je je grafische omgeving 3d kunt maken. Helaas gaat de 3d-omgeving niet altijd goed samen met andere 3d-applicaties zoals games. In de Beryl Manager kun je heel gemakkelijk overschakelen naar de 2d-omgeving Metacity. Dit doe je door in de bovenbalk van Gnome met de rechter muisknop op het Beryl-icoontje te klikken. Daarna kies je voor 'Kies vensterbeheer' en vervolgens voor 'Metacity (Gnome vensterbeheerder'. Als je bent uitgespeeld, kun je op dezelfde manier weer terug naar je 3d-omgeving, maar dan kies je voor 'Beryl'.
*** profoX: Vind ik eerder een tip voor nummer 3 van het magazine, die bij Gutsy Gibbon zal uitkomen. Daar zal een Beryl-achtig systeem standaard inzitten. Feisty heeft standaard Desktop Effects niet ingeschakeld en Desktop Effects werkt ook niet via een icoon in het paneel. (Dit truukje werkt trouwens sowieso alleen maar bij AIGLX.)
* Met de restricted driver(s) manager lijkt het mogelijk om de drivers van de grafische kaart met 1 muisklik te installeren, echter vergeet niet een reboot uit te voeren. Ook is het aan te raden eerst een back-up te maken van het xorg conf. bestand.
* De migration assistant in Feisty kan je helpen de bestanden en instellingen van een ander besturingssysteem over te nemen op je nieuwe Feisty systeem.
* Met: Ctrl+Alt+Esc kun je met je muispijltje vastgelopen programma's geforceerd afsluiten. De cursor verandert in een doodskop.
* Wanneer je met ctrl-alt-backspace niet je Xserver kunt herstarten, gebruik dan: Ctrl+Alt+F1,dan inloggen, en dan: sudo /etc/init.d/gdm restart
* In Opera zit een ingebouwde chat-functie die er buitengewoon aardig uitziet, en stabiel werkt. Meerdere kanalen worden ondersteund, en de layout is zeer overzichtelijk.
