{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

'''Verslag van een Dipro computerbeurs

Auteur: Jan Fabry

Vertaling: Bart Broeckx'''

<inleiding>'s Morgens vroeg op, Bram gaan halen, het was zondag 7 januari en mijn eerste missie was naar de bakker gaan waar ik koffiekoeken en appelflappen kocht voor de vrijwilligers die me die dag zouden komen helpen met het promoten van Ubuntu op een Dipro computerbeurs. We hebben met Ubuntu België beslist om iets te doen aan de naamsbekendheid van Ubuntu en waar kun je dat beter doen dan op een computerbeurs? Bovendien stond Vista voor de deur en liepen de beurzen vol met mensen die nieuwe hardware nodig hadden... De ideale doelgroep...</inleiding>

Op de beurs zelf kwamen we de andere vrijwilligers tegen. Blij verrast stelde ik vast dat iedereen gekomen was, maar veel tijd om te praten hadden we niet. Onmiddellijk werd er begonnen met het installeren van computers, de beamer en het promotiemateriaal. We hadden ongeveer 250 officiële cd's mee, een mix van Dapper en Edgy van Ubuntu, Kubuntu en Edubuntu, de 32 bits en de 64 bits... Deze cd's waren heel populair, misschien zelfs een beetje te populair, want velen kwamen blijkbaar naar de beurs om gratis gadgets te verzamelen. Daarom hebben we de cd's wat uit het bereik van de grijpgrage handen gezet en de mensen uitgenodigd om naar een gratis cd te vragen. Zo konden we ook eerst met hun praten, een kleine uitleg geven en kregen ze een demonstratie over Ubuntu. Dit bleek zeer effectief te werken.

De beamer was een prachtige manier om mensen aan te trekken omdat deze ervoor zorgde dat mensen al van ver naar een Ubuntu desktop konden kijken. Door de drukte op de beurs konden we maar een beperkt aantal mensen tegelijkertijd helpen, onze stand was uiteindelijk maar 2 meter breed. Velen hielden halt om - over de hoofden heen - te kijken naar de 3D desktop effecten van Beryl. "Kent u Ubuntu?" was dan meestal het eerste wat ze zo te horen kregen...

Ubuntu of toch zeker Linux bleek een relatief bekend concept te zijn. Toch waren er veel mensen die totaal verbaasd waren dat het gratis is. "Gratis? Voor 30 dagen zeker?", "Moet je dan geen registratie code invoeren?", "Hoe maken jullie dan winst?", "Wie betaalt deze cd's dan?". Uitleggen dat alles op vrijwillige basis gebeurt was nog het moeilijkst. Anderen hadden reeds wat experimenten met Linux erop zitten, met wisselend succes. Voor hen waren de steunpunten* een goed idee.

De officiële cd's waren snel op en dus moesten we onze voorraad cd-r's aanspreken. Een paar mensen hielden zich bezig met het branden van cd's. David heeft een vriendelijke dame van een andere stand kunnen overtuigen om in ruil voor een Ubuntu cd een torentje met 25 beschrijfbare cd's te doneren. We hebben nog een honderdtal extra cd's gebrand die dan ook allemaal de deur uitvlogen.

We hadden een plastic doosje voor donaties en op het einde van de avond hadden we €24,85 verzameld. Bart heeft het geld meegenomen en dit aan Ubuntu-BE gegeven. Hij heeft de stand ook zelf betaald, David en Frans hadden de beamer gehuurd en kwamen van de verre Oostkantons (Duitstalig België) speciaal naar Hasselt om mee te helpen met de beurs. Idem dito voor Kevin die speciaal vanuit Leuven was gekomen, wat ook niet dicht bij de deur is. Bram en ik kwamen te weten dat we op dezelfde universiteit informatica studeerden en dat we beiden op zondag niets te doen hadden (onze vriendinnen zullen daar waarschijnlijk wel anders over denken).

Het was mijn eerste Ubuntu-BE activiteit en het was fijn om andere mensen te leren kennen die ook met Ubuntu bezig waren en om anderen aan te sporen om het ook eens te proberen. De volgende keer zal ik er zeker opnieuw bij zijn.

<foto>
{{https://wiki.ubuntu.com/BelgianTeam/ComputerFairs/Genk%26Hasselt?action=AttachFile&do=get&target=fair10.jpg}}
Onderschrift: Kev (Kevin Elaerts), Jan Fabry, 'GooZ (Bram Bonné), one-O-five (Frans Geens), sniper_David (David Geens), bartek (Bart Broeckx)
</foto>

<links>
* Dipro computerbeurzen: http://www.dipro.be/1/index.htm
* Lijst van computerbeurzen waar Ubuntu-BE aanwezig is: https://wiki.ubuntu.com/BelgianTeam/ComputerFairs
* Verslag van deze computerbeurs op de wiki: https://wiki.ubuntu.com/BelgianTeam/ComputerFairs/Genk&Hasselt
</link>

<voetnoot>
* Ubuntu-BE steunpunten: http://map.ubuntu-be.org/
</voetnoot>
