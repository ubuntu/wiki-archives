{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

Nazywam się Sebastian Łuczak, urodziłem się w 1986 roku w Inowrocławiu. Informatyką, a ogólniej komputerami interesuję się od 5-tego roku życia, kiedy to dostałem w prezencie swój pierwszy "parapet", czyli Commodore 64. Gry szybko mi się znudziły, więc zacząłem szukać alternatywnych sposobów wykorzystania tej maszynki. Dotarłem do dość zaawansowanej książki Pana Marka Pampucha "Pierwszy kontakt z muzyką i grafiką C-64", dzięki której to, rzucony na głęboką wodę, nauczyłem się programowania w Basicu (nadal dysponuję tą, wysłużoną już i nie pierwszej świeżości książką. Patrząc dziś w te zawiłe ciągi kodu zastanawiam się - jak to możliwe aby przedszkolak zaczął się uczyć podstaw programowania..) . Minęło kilka lat i w połowie szkoły podstawowej dostałem swojego pierwszego PC'ta. Wiedziałem, że moje dalsze życiowe kroki zostaną na zawsze związane z informatyką.

Na chwilę obecną mam 21 lat i studiuję Informatykę na wydziale Podstawowych Problemów Techniki Politechniki Wrocławskiej. Dziecięce marzenia stały się rzeczywistością. Zainteresowania? Staram się z dnia na dzień powiększać swoją wiedzę o systemach komputerowych, szczególnie interesują mnie tematy biezpieczeństwa w sieci i metod ochrony dużych sieci informatycznych, zagadnienia związane luźno i ściśle z wolnymi systemami operacyjnymi, w szczególności zaś system Linux. Programowanie jest gdzieś na dalszym planie, chociaż moim marzeniem jest poznać język C++ w stopniu umożliwiającym kreatywne tworzenie nowego rodzaju aplikacji sieciowych. Ponadto, popieram Open Source, korzystam tylko i wyłącznie z darmowego, wolnego oprogramowania. Używam systemu Ubuntu Linux, którego podstawą jest Debian/GNU Linux.

A poza światem zer i jedynek? Psychologia, matematyka, fotografika, gry fabularne(RPG), książki, muzyka i leniuchowanie. :-)
W każdej chwili możesz skontaktować się ze mną poprzez sieć Jabber, login nightwish86 na serwerze ubuntu.pl.

Pracuję intensywnie dostarczając wsparcie techniczne dla systemu Ubuntu Linux, tak na oficjalnym forum Ubuntu jak i indywidualnie.
