{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

Ubuntu-NL Wintermeeting 2007

auteur: Sebastian Schauenburg

<inleiding>Het is inmiddels toch al weer een aantal maanden geleden dat de Ubuntu-NL Wintermeeting 2007 plaatsvond in Scheveningen (Den Haag). Van dichtbij en van ver weg kwamen Nederlandse en Belgische Ubuntero's naar het prachtige herenhuis waarin de meeting plaatsvond. Pas tegen 20 uur gingen de meesten naar huis, wat betekent dat het toch wel interessant geweest moet zijn.</inleiding>

De meeting zou 'officieel' pas tussen 12.00 en 13.00 beginnen, maar de eersten arriveerden al rond 11.45. Er moesten dus nog snel even de laatste voorbereidingen getroffen worden: koffie zetten, worstenbroodjes en appelflappen klaarzetten, stoelen klaarzetten, de beamer zoeken en de kommetjes met nootjes op tafel zetten. De koffie moest gedurende de namiddag wel vaker ververst worden. Blijkbaar drinken de meeste Ubuntero's heel graag koffie, wat gelukkig door ons voorzien was.

Naarmate het later werd druppelden steeds meer Ubuntero's binnen en vonden buiten al de nodige gesprekken plaats. Tot mijn verbazing waren er ook een aantal Ubuntu-BE leden aanwezig en ze kregen natuurlijk een hartelijk welkom. Meer Ubuntero's betekent meer gesprekken en meer discussies en dat was goed te merken. Buiten, voor de schuifdeur van de vergaderruimte, was de hangplek bij uitstek gedurende de pauzes van de meeting. Zelfs het weer zat mee, veel zon en 's middags werd het zelfs warm.

De meeting was vooral bedoeld om feedback te krijgen vanuit de gemeenschap en om elkaar eens in het echt te zien. Voor de meeting kenden de meesten elkaar enkel via het forum, via IRC of via e-mail. Het is toch wel fijn om te weten met wie je online aan het communiceren bent, aangezien er dan ook een veel kleinere kans op misverstanden is. Daarnaast is het ook vaak een goede smoes om even gezellig met bekenden in het echte leven bij te kletsen en daarnaast ook nog iets voor de gemeenschap te doen of te bespreken.

Er werden ontzettend veel zaken besproken en er werd ook veel gediscussieerd. Zo kwam er ook naar boven dat blijkbaar nog steeds veel Engelstalige informatie vertaald dient te worden en sommige informatie niet of slecht vindbaar is. Toevallig kwam het Ubuntu Magazine ter sprake en hierin werd veel voortgang geboekt gedurende de meeting. Blijkbaar hadden meer dan voldoende personen hier interesse in en deze zijn dan ook hard aan de slag gegaan. Van deze inspanningen bent u nu het resultaat aan het lezen.

Natuurlijk waren er ook personen aanwezig die minder actief waren in de gemeenschap, maar hopelijk zijn deze nu gemotiveerder om hieraan deel te nemen. Het is altijd makkelijk om met de vinger te wijzen, maar zelf iets doen is toch helemaal anders. Er zijn meer dan genoeg manieren om bij te dragen aan de gemeenschap en het zal ook gewaardeerd worden. In den beginne werd ik veel door mensen geholpen en nu help ik mensen met Ubuntu. De ene hand wast de andere.

Tussendoor werden er pauzes ingelast, waarin bijgekletst kon worden en men zich even kon ontspannen. Deze rustpunten werden ook liefdevol 'borrelen' genoemd, hoewel er geen druppel alcohol te bespeuren was. Nadat de desbetreffende agendapunten besproken waren, wat behoorlijk wat tijd in beslag had genomen, was het tijd om eten te bestellen. De lokale pizzaleverancier mocht onze bestelling in ontvangst nemen en deze werd dan ook keurig op tijd en warm bezorgd. Tegen de avond was de meeting afgelopen en was het tijd om naar huis te gaan. Al met al was het een zeer leuke, gezellige en geslaagde middag.

<links>Wikipagina Wintermeeting 2007: https://wiki.ubuntu.com/NlWinterMeeting2007
Officieel Nederlandstalig Ubuntu forum: http://forum.ubuntu-nl.org/
Wat is IRC? http://nl.wikipedia.org/wiki/Internet_Relay_Chat</links>

{{https://wiki.ubuntu.com/NlWinterMeeting2007?action=AttachFile&do=get&target=wm7.jpg}}
{{https://wiki.ubuntu.com/NlWinterMeeting2007?action=AttachFile&do=get&target=wm.jpg}}

Opmerkingen:
* De links vind ik niet zo goed passend (profoX)
** Nou, goed, laat ze maar staan :) (profoX)
* Deze foto's vind ik ook wel leuk: (profoX)
   Maar je zal waarschijnlijk niet meer dan 2 foto's op 1 pagina kunnen, dus krijgen de 2 foto's die SWAT koos natuurlijk de voorkeur (het is tenslotte zijn artikel)
** {{https://wiki.ubuntu.com/NlWinterMeeting2007?action=AttachFile&do=get&target=wm9.jpg}}
** {{https://wiki.ubuntu.com/NlWinterMeeting2007?action=AttachFile&do=get&target=wm4.jpg}} <<BR>> (deze vind ik ook goed als 'buitenfoto', SWAT)
* tip aan Math: gebruik een leuk onderschrift voor de foto's die je gebruikt. (profoX)

Ik zal dan in ieder geval de fotos van http://ubuntu.mijnfotomap.nl/main.php/v/wintermeeting2007/ gebruiken, want die hebben een hogere resolutie... (Math.)
