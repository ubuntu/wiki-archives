{|
  | '''Warning'''
  * This is a '''readonly''' and '''text-based''' archive of a deprecated wiki.
  * '''Images''' and '''attachments''' have been removed to conserve space.
  * '''Links''' may not work and there may be formatting issues.
  * A '''compressed''' version with images and the original syntax is in the repo '''Releases'''.
|}

__TOC__

{| class="wikitable"
|-
| <tablestyle="font-size: 0.85em; border: none; background-color: #f1f1ed; "> <nowiki>[[ ..-|<< חזרה]]</nowiki>
|}

<nowiki>[[http://www.ubuntu.com/community/conduct|הקוד מאתר אובונטו העולמי]]</nowiki>

אובונטו הינו מושג אפריקאי שמשמעותו 'אנושיות כלפי האחר'. הוא 'האמונה בקשר עולמי של שיתוף המאגד את האנושות כולה'. אלו הרעיונות אשר מתווים את שיתוף הפעולה בקהילת אובונטו. חברים בקהילת אובונטו נדרשים לעבוד ביחד ביעילות, וקוד התנהגות זה פורש את הקווים המנחים לשיתוף הפעולה בינינו.

בחרנו את השם אובונטו מכיוון שלדעתנו הוא מייצג באופן מושלם את רוח השיתוף שבלב תנועת הקוד הפתוח. בעולם התוכנה החופשית, אנו משתפים פעולה על בסיס התנדבותי בכדי לבנות תוכנה לתועלת הכלל. אנו משפרים על בסיס עבודה של אחרים, שקיבלנו מהם ללא תמורה, ואז משתפים את השיפורים שלנו באותו אופן.

שיתוף הפעולה מבוסס על יחסים טובים בין מפתחים. נכון לעכשיו, הסכמנו על קוד ההתנהגות שלהלן כדי להגדיר את הדרכים בהם אנו חושבים ששיתוף פעולה וחלוקה אמורים לעבוד.

אם ברצונך לחתום על קוד ההתנהגות, ניתן לחתום על ההעתק של Canonical <nowiki>[[https://launchpad.net/codeofconduct/1.0.1|באופן מקוון]]</nowiki>.

=== קווים מנחים ===
קוד התנהגות זה מכסה את התנהגותך כחבר בקהילת אובונטו, בכל פורום, רשימת תפוצה, ויקי, אתר אינטרנט, ערוץ IRC, מסיבת התקנה, פגישה פומבית או התכתבות אישית. מועצת קהילת אובונטו תתווך בכל חוסר הסכמה לגבי קוד התנהגות של חבר בקהילה.

* '''התחשב.''' עבודתך תהיה בשימוש ע"י אנשים אחרים, ואתה בתורך תהיה תלוי בעבודתם של אחרים. לכל החלטה שתקבל  תהיה השפעה על משתמשים ועמיתים, ואנו מצפים כי תיקח השלכות אלו לתשומת לבך בביצוע החלטות. לדוגמה, כאשר אנחנו ב'הקפאת תכונות', אנא אל תעלה גרסאות חדשות של תוכנות מערכת קריטיות, מכיוון שאנשים אחרים יבחנו את ה'מערכת הקפואה' ולא יצפו לשינויים גדולים.

* '''רחש כבוד.''' קהילת אובונטו והחברים בה נוהגים אחד בשני בכבוד. כל אחד יכול לתרום תרומה משמעותית לאובונטו. ייתכן ולא תמיד נסכים, אך חוסר הסכמה הוא לא תירוץ להתנהגות לא נאותה או חוסר נימוס. ייתכן ורובנו נרגיש תסכול בזמן זה או אחר, אך אנו לא יכולים להרשות לתסכול זה להפוך להתקפה אישית. חשוב לזכור כי קהילה בה אנשים מרגישים חוסר נוחות או מאויימים, היא קהילה לא פרודוקטיבית. אנו מצפים מהחברים בקהילת אובונטו להתנהג בכבוד כאשר נמצאים באינטראקציה עם תורמים אחרים, כמו גם אנשים מחוץ לפרויקט אובונטו ועם משתמשים של אובונטו.

* '''שתף פעולה.''' אובונטו ותוכנה חופשית הן בעיקרן שיתוף פעולה ועבודה משותפת. שיתוף פעולה מקטין עבודה כפולה בעולם התוכנה החופשית, ומשפר את איכות התוכנה שמופקת. כוון לעבודה משותפת עם מתחזקי אובונטו נוספים, כמו גם עם 'קהילת העלאה' המעוניינת בעבודתך. נדרשת שקיפות בעבודתך וטלאים מאובונטו נדרשים להיות מוחזרים לקהילה כאשר הם נעשים, לא רק כאשר ההפצה משוחררת. אם ברצונך לעבוד על קוד חדש למיזמי העלאה קיימים, לפחות יידע מיזמים אלו ברעיונותיך והתקדמותך. ייתכן ולא תהיה אפשרות לקבל קונצנזוס מ'קהילת העלאה' או אפילו מעמיתים בנוגע ליישום נכון של רעיון, אז אל תרגיש מחויב להשיג הסכמה זו לפני שתתחיל, אך לפחות שמור את הקהילה מעודכנת בנוגע לעבודתך, ופרסם את עבודתך בדרך שתאפשר לאחרים לבחון, לדון ולתרום למאמציך.

* '''כשאינך מסכים, התייעץ באחרים.''' חילוקי דעות, פוליטיים וטכניים, מתרחשים רבות וקהילת אובונטו היא לא יוצאת מן הכלל. המטרה החשובה היא לא להימנע מחילוקי דעות או השקפות, אלא לפתור אותם בצורה מועילה. פנה לקהילה ולתהליכיה לחיפוש עצה ולפתירת המחלוקת. מועצה טכנית ומועצת הקהילה קיימים בשביל לעזור ולהחליט על הכיוון הנכון לאובונטו. כמו כן, ישנם קבוצות ומנהיגי קבוצות, אשר ייתכן ויוכלו לסייע לך להחליט מהו הכיוון המוסכם ביותר. אם עדיין ברצונך ללכת לכיוון שונה, אזי אנו מעודדים אותך לעשות נגזרת של ההפצה או קבוצת חבילות חלופית באמצעות מערכת ניהול החבילות של אובונטו, כך שהקהילה תוכל לנסות את שינוייך ורעיונותיך בעצמה ולתרום לדיון.

* '''עזוב תפקידך בהתחשבות.''' בכל פרוייקט מפתחים באים והולכים ואובונטו אינו יוצא דופן. בעזיבה או התנתקות מפרוייקט, שלמה או חלקית, אנו מבקשים שתעשה זאת בצורה שתמזער פגיעה בפרוייקט. הכוונה בכך, שתאמר לאנשים שאתה עוזב ותנקוט בצעדים מתאימים להבטיח שאחרים יוכלו להמשיך מהיכן שהפסקת.

קוד ההתנהגות של אובונטו מפורסם תחת רישיון <nowiki>[[http://creativecommons.org/licenses/by-sa/3.0/deed.he|ייחוס-שיתוף זהה 3.0]]</nowiki>. ביכולתך להשתמש בו לפרוייקט פרטי, ולשנות אותו כרצונך, אך אנא אפשר לאחרים להשתמש בשינויים שבצעת ותן קרדיט לפרוייקט אובונטו.

=== רשימות תפוצה ופורומים ===
רשימות תפוצה ופורומים הינם חלקים חשובים בקהילת אובונטו. קוד התנהגות זה מתייחס להתנהגותך גם בפורומים אלו. אנא עקוב אחר הקווים המנחים הבאים בנוסף לקוד ההתנהגות הכללי:
* אנא השתמש בכתובת דואר אלקטרוני פעילה שאליה ניתן לפנות.
* אנא הימנע מהודעות פוגעות, מקוממות או עוינות, התקפות אישיות וויכוחים נישנים. בנושאים טכניים, המועצה הטכנית תוכל לקבל החלטה סופית.

=== מנהיגי קבוצות ===
בנוסף לקוד התנהגות זה, אנו מצפים ממנהיגי הקהילות (כגון מפעילי IRC, צוותי פורום, מנהיגי קבוצות, ומתאמי קבוצות מקומיות) לסטנדרטים גבוהים אף יותר אשר מתועדים ב<nowiki>[[..-LCoC|קוד ההתנהגות למנהיגים]]</nowiki>.
