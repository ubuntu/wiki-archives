{|
  | '''Warning'''
  * This is a '''readonly''' and '''text-based''' archive of a deprecated wiki.
  * '''Images''' and '''attachments''' have been removed to conserve space.
  * '''Links''' may not work and there may be formatting issues.
  * A '''compressed''' version with images and the original syntax is in the repo '''Releases'''.
|}

__TOC__

Plak hieronder de vertalingen van de artikels uit editie #3 ZONDER OPMAAK:

== Full circle 3 ==

=== Cover + voorwoord (pagina 1-3) ===
Pagina 01:
COMPIZ FUSION
Compiz + Beryl = absolute schoonheid!
Wij bekijken de nieuwste effecten

Review:
Hoe draait de Apple Macbook Ubuntu nu precies?

Howto:
Oogstrelend bureaublad
Scribus - Deel 3
Linux en fotografie

Installatie:
Stap-voor-stap installatie van Xubuntu 7.04: Feisty Fawn

=== Pagina 02: ===

Smaak van de maand - Xubuntu		p.04
	Deze maand laat Robert ons een stap-voor-stap installatie zien van Xubuntu 7.04. Dit via de Alternate CD, 	geschikt voor oudere hardware.

How-To
Oogstrelend Bureaublad			p.07
Ubuntu voor Fotografie			p.09
Scribus - Deel 3			p.12
Review - Ubuntu op de Apple Macbook		p.15
	 Macbook kopen? Draait Ubuntu? Wij lichten de sluier op...

Vooruitblik - Compiz Fusion		p.20
Mijn verhaal - Een jaar met Dapper	p.22
	Is er Linux-leven na een jarenlange Windowsverslaving?

Ubuntu Jongeren			p.24
Brieven					p.25
Vraag en antwoord			p.26
Website van de maand			p.27
Mijn desktop & mijn PC			p.28
	Laat ons uw beste vriend zien!

De Top 5				p.29
	Andrew Min heeft het over zijn Top 5 op het gebied van multimediasoftware.

Hoe meedoen?				p.31

=== Pagina 03 ===
Welkom bij alweer een nieuwe editie van Full Circle. Deze maand heeft Robert (mrmonday) vreemd genoeg de stap gezet u een Alternate-installatie aan te bieden. Hoewel het niet zo mooi oogt als de grafische installatie, is dit een goede manier om Ubuntu te installeren op die oude bak die nu toch maar niets staat te doen.

Ook hebben we een paar artikelen gewijd aan eyecandy in Ubuntu. We laten zien hoe u nu die wiebelende en brandende vensters realiseert, en bekijken een deel van de nieuwe effecten in Compiz Fusion. Compiz wie? Yep, Compiz Fusion. Voor wie de laatste maanden op vakantie was op Mars: Compiz en Beryl zijn een mooi koppeltje. Hun eerste kindje heet Compiz Fusion.

Ook zal u merken dat er geen nieuws-sectie is in dit nummer. Ik heb besloten die te verwijderen, omdat we het nieuws twee weken voor de release in het magazine plakken. Tegen de tijd dat u dit hebt gedownload, is het nieuws oud en krijg ik mails van mensen die denken dat we achter de feiten aanlopen.

Mocht u op de  Ubuntu Help Site (http://help.ubuntu.com) komen dan zult u misschien sommige artikelen herkennen. Het Ubuntu Documentation Team heeft ons gevraagd of we sommige van onze artikelen in de Ubuntu Documentatie konden onderbrengen. Natuurlijk hebben we daar "Ja" geantwoord. Klein detail: ze zoeken steeds vrijwilligers om die documentatie te bewerken, dus als u zich geroepen voelt, kunt u zich gerust inschrijven op LaunchPad om uw diensten aan te bieden.

Hopelijk bevalt het magazine u, en laat de mails toestromen!

Met vriendelijke groeten,
Ronnie, Full Circle Magazine
ronnie@fullcirclemagazine.org

=== Smaak van de maand (Pagina 4-6) ===

Geschreven door Robert Clipsham

De laatste maanden, hebben we hier laten zien hoe makkelijk het is om Kubuntu en Ubuntu te installeren. U heeft waarschijnlijk wel gemerkt hoe erg de installaties op elkaar lijken, met grofweg dezelfde opties, maar met een verschillende omgeving. Aangezien we u niet nog een keer dezelfde stappen willen laten zien, deze maand, willen we u laten zien wat u kunt doen met oudere computers als u een meer gestroomlijnde Ubuntu wilt.

Xubuntu is Ubuntu’s lichtgewicht tegenhanger, die minder bronnen gebruikt, en dezelfde functionaliteit heeft als Ubuntu. Het claimt dat het kan draaien met 64MB RAM en het heeft 1,5GB harddisk ruimte nodig. Ik heb besloten dit volledig uit te buiten, en heb een virtuele machine aangemaakt met maar 64MB RAM en 3GB harddisk ruimte. Om 64MB RAM te gebruiken, moet u de Alternate Disc gebruiken. Met iets meer inspanning dan bij een live-CD, krijgt u toch hetzelfde resultaat.

Wanneer u de cd in de cd-speler plaatst, geeft het u meer opties dan wanneer u de live-CD gebruikt. De optie die u wilt, is “Install in text mode.” Druk op enter om de installatie te beginnen.

Als u maar een kleine hoeveelheid RAM gebruikt, zoals ik, zult u een bericht krijgen om u te waarschuwen, dat het de taal Engels gebruikt tijdens de installatie. Druk op enter om naar het volgende scherm te gaan. Gebruik de op/neer pijltjes, wat u de mogelijkheid geeft uw land te selecteren, om de snelste downloads en updates binnen te halen.

The installatie zal u aanbieden om uw toetsenbord automatisch te detecteren, wat ik aanbeveel om te doen. Selecteer ja, volg de instructies, gebruik de toetsen die u worden gevraagd.

Wanneer uw toetsenbord gedetecteerd is, zal het vragen naar welke codering u wilt gebruiken in de terminal. Als u niet weet wat dit betekent, dan kunt u gewoon default gebruiken. Nadat u heeft geselecteerd hoe tekens moeten worden gecodeerd, moet u de tekenset selecteren. U kunt nu weer default selecteren, tenzij u specifiek meer kleuren in de terminal nodig heeft.

De installatie, zal nu uw hardware detecteren, om de juiste drivers te laden. Daarna zal het met meer vragen komen.

Nu zal het u vragen om een hostnaam (rechts). Dit is de naam die de computer laat zien op een netwerk, als u er een heeft. Kies er een waarmee u zich makkelijk kunt identifieren bijvoorbeeld: mrmondays-desktop.

Zoals u kunt voorstellen, is partitioneren van uw harddisk moeilijker in een niet-grafische installatie, dus moet u voorzichtig zijn met het selecteren van de juiste keuze. Als u een oude PC gebruikt, en  alle belangrijke data eraf heeft gehaald, kunt u akkoord gaan met het verwijderen van Windows, maar als u een dual boot wilt dan moet u voorzichtiger zijn. Ik hoefde niet voorzichtig te zijn, dus ik gebruikte “Guided – use entire disk”, maar u moet de meest toepasselijke optie kiezen.

U kunt altijd terugkeren, als u erachter komt dat u een verkeerde optie hebt geselecteerd (doe dit voor het partitionering). Het volgende scherm zal u vragen welke harddisk u wilt leeg maken (als u dezelfde optie koos als ik).

Voordat de installatie uw veranderingen gaat uitvoeren, zal het u laten zien wat het gaat doen. 

U heeft op z’n minst 2 partities nodig, een voor root en een voor de swap. U kunt er ook een maken voor home, maar dit is makkelijker te doen in een grafische omgeving.

De installatie zal de wijzigingen naar de harddisk schrijven, daarna zal het vragen hoe de systeemklok moet worden ingesteld. U kunt kiezen hoe het ingesteld moet worden, maar het makkelijkst is om voor UTC te kiezen en het later aan te passen.

Het volgende wat gevraagd zal worden, is over gebruikersaccounts. Geef uw volledige naam op, daarna Continue voor het volgende scherm. Kies uw gebruikersnaam, en dan uw wachtwoord, deze moet u ook nog verifiëren, zodat het weet dat u het goed heeft ingevuld.

Alles zal dan geïnstalleerd worden, maar u moet er wel even bij blijven want er zal gevraagd worden om de x Server te configureren. U kunt gewoon continue selecteren, als u deze niet wilt instellen.

Er wordt verteld wanneer de installatie afgerond is, dan moet u de CD verwijderen en uw computer herstarten.

Bij het inlogscherm moet u de details invoeren die u eerder heeft ingevuld bij de installatie. U krijgt nu een grafische omgeving, die volledig up-to-date is, en waarmee u alles kunt doen wat u ermee wilt doen.

Gefeliciteerd met het tot herleven brengen van uw oude PC! Veel plezier!

=== OOGSTRELEND BUREAUBLAD (pagina 7 & 8) ===

Het wordt tijd dat ik onthul hoe ik precies een oogverblindend bureaublad maak van mijn nieuwe Ubuntu. Eigenlijk is het helemaal niet moeilijk en u hoeft één stukje software te downloaden.

<afbeelding>

De respons die ik kreeg toen ik bovenstaande afbeelding ergens postte was gigantisch. Ongeveer tien e-mails per dag kreeg ik met de vraag hoe ik die look heb kunnen bereiken. En, iedereen die het vroeg kreeg een snel antwoord of anders kregen ze te horen dat ik het nu te druk had maar het hen later zou toesturen.

Nu is het tijd dat ik onthul hoe ik dit precies doe. Het is helemaal niet moeilijk.

Stap Een.

Verwijder het bovenste paneel door rechts te klikken in lege ruimte (tussen "Systeem" en de klok) en kies dan voor "Dit paneel verwijderen" in het snelmenu. Klik nu rechts op het onderste paneel en kies voor "Nieuw paneel" zodat een nieuw, leeg paneel verschijnt. Nu heeft u  een leeg paneel en het paneel onderaan. Verwijder dit laatste paneel nu eveneens op dezelfde manier en sleep het nieuwe paneel naar de onderkant van het scherm. 

Nu heeft u dus een achtergrondafbeelding met een leeg paneel onderaan. Klik nu rechts op dat paneel en kies "Eigenschappen". Ga naar het "Achtergrond"-tabblad en kies voor "Effen kleur". Klik op het kleurenveld en geef een hexadecimale code in bij Kleurnaam en geef daar "#EFEBE7" in.

Versleep de transparantie-balk tot deze boven 'spar' komt. Indien gewenst, kunt u eventueel de balk nog verder verslepen. Druk daarna op "Sluiten".

Stap 2.

Klik rechts op het nieuwe transparante paneel en kies voor "Aan paneel toevoegen ..."

Kijk nu eens door de lijst van icoontjes en kies de volgende items:

1."Hoofdmenu": zet dit helemaal rechts op het paneel

2.De "Werkbladwisselaar" zet u dan rechts naast het hoofdmenu. (Om de wisselaar kleiner te maken klikt u er rechts op en kiest u voor voorkeuren. Kies dan "2 rijen" in plaats van "1 rij").

3.De "Vensterlijst" kan dan naast de werkbladwisselaar gezet worden.

4.De "klok" kunt u in de verste rechtse hoek plaatsen.

5.De "Volumeregeling" kan  links tegen de klok gezet worden.

6.De "Netwerkmonitor" kan dan naast de volumeregeling geplaatst worden.

7.Het "Mededelingsgebied" kan dan langs de linkerkant van de netwerkmonitor geplaatst worden.

Zodra u tevreden bent met de layout van het paneel klikt u rechts op het paneel en kiest u voor "Vastzetten op paneel" zodat niets nog per ongeluk versleept kan worden.

Stap drie.

Nu zou u dus een doorzichtig paneel moeten hebben met alle icoontjes erop. Maar nu mist u nog die prullenbak daar beneden! En dat handig icoontje op mijn bureaublad,  "Computer" genaamd, zult u ook wel graag willen hebben. Daar zijn makkelijkere en moeilijkere manieren voor. Ik geef u daarom de makkelijkste manier die ik ken.

Download en installeer het volgend .deb bestandje: http://www.getdeb.net/getdeb.php?file=gnome-hideseek_0.6.0-1getdeb1_i386.deb.
Zodra u dit bestand hebt geïnstalleerd klikt u in het hoofdmenu op Systeemgereedschap en uit dat menu kiest u "GNOME Hide and Seek", een programma dat ervoor zorgt dat je enkele verstopte geheimen van Ubuntu kan activeren.

Kies voor "Desktop" in het linkermenu en kies dan het tabblad "Icons". Zorg ervoor dat "Computer icon visible on desktop" en "Wastebasket visible on desktop" aangevinkt zijn. (Het woord Wastebasket kan ook vervangen zijn door 'trash', 'deleted items' of dergelijke, afhankelijk van de versie van Ubuntu die u draait).
U kunt nog namen aan de icoontjes geven als u dat wilt (Ik verkoos "Afval") en dan kunt u het scherm sluiten. Ga naar uw bureaublad en versleep de nieuwe icoontjes naar waar u wilt.

Stap vier.

Om het nieuwe terminalscherm doorzichtig te maken, zoals u ook kan zien in de screenshot hierboven, moet u eerst een terminalscherm openen (Toepassingen > Hulpmiddelen > Terminalvenster). Kies dan voor Bewerken en kies dan voor "Huidig Profiel ..."

In het volgende scherm dat verschijnt gaat u  naar het "Effecten" tabblad en daar beneden ziet u dan de transparantie-schuifbalk. Verzet deze tot u tevreden bent.

Stap vijf

Zo! U bent klaar! Nu moet je nog een achtergrondafbeelding kiezen (die ik gebruikte zit bij Ubuntu en vindt u hier: [url]http://www.filehive.com/files/0119/soft-green.jpg[/url]). Nu zou uw bureaublad er zo goed moeten uitzien als het mijne.

Laat mij alstublieft  weten of het u gelukt is en of ik u goed geholpen heb. Ik hoop dat u geen problemen had met het volgen van deze simpele instructies  maar moest je toch problemen zijn tegengekomen, laat dit dan weten en ik zal mijn best doen om deze problemen te verhelpen!

=== Handleiding ===

Ubuntu voor fotografie

Geschreven door Shay Stephens

Er is de wereld aan informatie te vinden over het bewerken van foto's op Windows en Mac, maar niet zoveel over Linux.  Ik hoop hieraan tegemoet te komen met nuttige informatie voor een fotograaf die graag met Linux werkt.

Als een huwelijksfotograaf, die jarenlang gewend was Windows te gebruiken, viel het niet mee mijn weg te v9inden in de Linux-wereld.  Ik heb heel wat versies geprobeerd, tot ik bij Ubuntu Linux uitkwam.  Ubuntu was de eerste versie die zowel op mijn desktop als op mijn laptop werkte en dat was voor mij voldoende om ermee door te gaan.  Ik begon vervolgens met een dual-boot tussen Ubuntu en Windows XP.  Beetje bij beetje begon ik meer werk te verhuizen naar Ubuntu tot een late decemberdag in 2006.  Ik installeerde toen een nieuwe geluidskaart in mijn desktop.  Windows hield daar niet van en vertelde me dat ik de toestemming van Microsoft nodig had om mijn computer verder te kunnen blijven gebruiken.  Wel, ik was het beu om constant dergelijke zaken te moeten doen en ik kan me de onzekerheid die dit met zich meebrengt voor mijn computer echt niet veroorloven.  Dus ik negeerde de eis van Windows.  In plaats daarvan heb ik een backup gemaakt van al mijn data voor de afsluitingsperiode van 3 dagen vervallen was.  De overstap was hiermee compleet en ik heb niet meer omgekeken.

Mijn splinternieuwe Linuxcomputer draait nu voor de helft een andere softwarecollectie  dan onder Windows: in plaats van Adobe Bridge voor het bewerken van RAW-bestanden gebruik ik Bibble Pro 4.9.5; in plaats van Nero gebruik ik een programma genaamd K3B voor het branden van CD's en DVD's.  Er zijn enkele Windows-gebaseerde programma's die ik nog steeds nodig heb, bij gebrek aan betere Linux-gebaseerde alternatieven.  Enkele opmerkelijke voorbeelden zijn: Photoshop 7, MemoriesOnTV en Star Wars Jedi Knight II.  Bij al deze programma's ben ik blij te kunnen vermelden dat ze vlekkeloos werken in een programma dat Wine genoemd wordt.  De makers van Wine omschrijven het programma als een Windows-compatibele laag die ervoor zorgt dat het Windows gebaseerde programma dat u wilt draaien, denkt dat het onder Windows werkt.  Wine is nog steeds niet aan het ontwikkelniveau 1.0, maar het is er nu voldoende dicht bij dat Photoshop 7 en vele andere Windows-gebaseerde programma's zeer goed werken.

Het eerste wat ik moest doen, was een bruikbaar RAW-bewerkingsprogramma vinden.  Op dit ogenblik is dat bewerkingsprogramma Bibble Pro 4.9.5 van Bibble Labs.  Het heeft me wat tijd gevraagd om te wennen aan het uiterlijk van het programma en de manieren om taken uit te voeren (komende van een Adobe-achtergrond), maar uiteindelijk ben ik wel in staat om al mijn RAW-werk even efficiënt uit te voeren als bij Adobe Bridge.  Het prettige aan Bibble is dat het werkt onder Windows, Mac en Linux zodat u werkelijk de meeste vrijheid heeft om het besturingssysteem te kiezen dat u wilt.  Overweegt u van besturingssysteem te wisselen, dan kunt u alvast beginnen met Bibble te installeren op Windows

=== p. 10 ===

 om aan het programma te wennen.  Als u dan de overstap maakt staat u niet met lege handen wanneer u begint aan Bibble in Linux.

Afgezien van het standaard bewerken van RAW-bestanden heeft Bibble ook nog functies voor het herstellen van puntjes en stofjes,  Noise Ninja (om ruis weg te werken), correctie van lensdistortie, vignetteringscontrole en zwart-witomzettingen.

De Bibble-ondersteuningsfora zijn erg behulpzaam en er zijn verschillende handleidingen, documentatie en video's te vinden, die de nieuwkomer bij Bibble op weg helpen.  Meldt u gerust aan op het forum, ze zullen u daar goed behandelen.

De mogelijkheden van Noise Ninja in Bibble zijn beperkt, als u geen Noise Ninja licentie heeft, maar als u wel een licentie heeft, of als u de Home Standalone versie aankoopt, zijn alle mogelijkheden klaar voor gebruik.  Let er op dat u Noise Ninja spaarzaam gebruikt, want het zal de boel danig vertragen als u Noise Ninja toepast op elke foto in de folde,  die u aan het bewerken bent.

Bibble is volop in ontwikkeling en bruikbare functies worden constant toegevoegd.  De prijs is ook erg schappelijk: $ 129,95 voor de Pro versie, $ 69,95 voor de Lite versie.

Een ander interessant RAW-bewerkingsprogramma dat ik net ontdekt heb, is LightZone, dat een erg unieke interface heeft en waarin het zonesysteem en correctielagen gecombineerd worden.  Het programma kan ook stofjes retoucheren en klonen.  Er zijn een aantal sleutelfuncties voor mij die ontbreken, maar men zegt dat na een update of twee deze manco's waarschijnlijk zijn weggewerkt.  LightZone voelt gemakkelijk en intuïtief aan als u gewend bent aan het beschikbare gereedschap.  Zoals u kan zien heeft de interface een eenvoudige layout, die niet in de weg zit.  Toch kan de fotograaf een heel ingewikkelde set van aanpassingen en correcties opzetten voor elke foto.  Voor veel gebruikers zal het programma nu al goed genoeg werken.

Als ik LightZone in één woord zou moeten beschrijven, dan zou ik het “organisch” noemen.  Het is één van die programma's die voelen alsof ze niet zo technisch of gemechaniseerd zijn, maar eerder analoog, nevelig en naturel.  Let op, ik bedoel dit niet op een slechte manier, meer in de zin dat de resultaten die men krijgt meer een artisanaal, handmatig uiterlijk en gevoel hebben, alsof de foto's met de hand in de donkere kamer gemaakt zouden zijn.   Let op!  Verslaving is niet uitgesloten bij het gebruik van dit programma!

De Linux-versie wordt momenteel gratis aangeboden.  De Windows- en Mac-versies worden aangeboden aan $ 249,95 voor de volledige versie en aan $ 149,95 voor de basisversie.

Als het op het maken van diavoorstellingen aankomt in Linux, heb ik nog geen oorspronkelijke linuxtoepassingen gevonden die er echt uit springen.  Het programma dat ik momenteel gebruik is dus een Windows-gebaseerd programma dat MemoriesOnTV 3.1.8 heet van CodeJam.  Sinds kort werkt dit programma  onder Wine en ik kan er erg aardige diashows mee maken.

MemoriesOnTV is ook in volle ontwikkeling, dus het kan u wel wat opleveren als u regelmatig de website controleert op updates.  Reparaties van bugs en de bij gelegenheid toegevoegde functies worden via deze updates aangepast.  De laatste toevoegingen waren “clipshows” en “meervoudige dia's”.

=== p. 11 ===

De basis het programma is nogal eenvoudig en rechtdoorzee.  U voegt de gewenste foto's toe, kiest de gewenste muziek en overgangen en rendert vervolgens de video.  Er zijn een hele hoop opties en aanpassingen mogelijk, dus u kunt de diashow zo eenvoudig en elegant houden als u zelf wilt, of je kunt de show zo flitsend maken als uw ogen aankunnen.
MemoriesOnTV kan gekocht worden via de website van CodeJam en kost $ 79,99 voor de Pro-versie, $ 49,99 voor de Home-versie.

U kunt een image maken met MemoriesOnTV en K3B gebruiken om het op een dvd te branden.  Als u een afzonderlijk DVD-bewerkingsprogramma heeft, kunt u MemoriesOnTV in plaats daarvan enkel de mpg's laten renderen.  Ik gebruik een DVD-bewerkingsprogramma dat 'Q' DVD-Author genoemd wordt, dus ik kies voor de mpg-bestandsgeneratie.  'Q' DVD-Author is een beetje lastig te gebruiken, dus ik raad het voorlopig nog niet aan voor algemeen gebruik.  Daar staat wel tegenover dat, als u de volledige controle wilt over uw DVD menu structuur en layout, het de beste gok is die u kunt nemen en uw inspanningen beloond zullen worden.

K3b (het CD/DVD brandprogramma) heeft onlangs het 1.0 ontwikkelstadium bereikt (waarvoor proficiat) en het is het enige Linux brandprogramma dat ik ken dat bestandsverificatie aanbiedt, iets waar ik persoonlijk niet zonder kan.  K3b is werkelijk het beste linux-gebaseerde brandprogramma dat ik gebruikt heb en is een geweldig alternatief voor het Windows-gebaseerde Nero dat mijn voornaamste brandprogramma was in Windows.  Een interessant gegeven is dat er een Linux-gebaseerde versie is van Nero (NeroLinux), maar die werkte voor mij niet zo goed als K3b en ziet er ook helemaal niet zo mooi uit als K3b.  NeroLinux lijkt een stap terug naar de oertijd van het computeren (10 jaar geleden!) - ik weet dat het wat kleinzielig is, maar het is gewoon zo.  Misschien bent u iets minder bekrompen dan ik en wilt u NeroLinux gebruiken, ondanks zijn uiterlijk.  U kan dit dan gratis doen als u al een licentie heeft voor Nero: typ gewoon de sleutel in NeroLinux en u kan ermee werken.  Als u geen sleutel heeft, kan u er eentje kopen op de Nero website voor $19,99.

Ik heb reeds eerder iets vermeld over het gebruik van Photoshop 7 onder Linux, via Wine.  Er zijn Linux-alternatieven voor Photoshop 7 zoals Gimp, Krita, enz., maar de tekstlayout mogelijkheden in die programma's zijn momenteel nog erg primitief.  Als ik een DVD-hoesje moet ontwerpen, fotoboeken, enz., dan vertrouw ik nog steeds op Photoshop 7 om de klus efficiënt te klaren.

Voor de dagelijkse fotobewerking leveren Gimp, Krita en andere programma's uitstekend werk en de geplande versie 2.4 van Gimp zal een herstelborstel en andere geweldige functies hebben die u kent uit Photoshop.  Ik gebruik Gimp bijvoorbeeld om mijn originele foto's om te zetten in kleinere versies die geschikt zijn voor gebruik op mijn website.  Gebruikte u vroeger de mogelijkheid om scripts uit te voeren in Photoshop, dan zult  u zeker  blij zijn met de mogelijkheid om scripts te gebruiken onder Gimp, aangezien de mogelijkheden tot automatisatie werkelijk schitteren bij het gebruik van scripts.  Meer hierover zal in een later artikel nog wel verschijnen.  Tot dan kan u de bronnenlijst gebruiken voor linkjes naar de bedrijven en producten vermeld in dit artikel.

Als u vragen of opmerkingen heeft kan u deze naar mij versturen via:
http://www.shaystephens.com/contact.php (in het engels).

=== p 12 ===

How – to Scribus
Geschreven door Ronnie Tucker.

In dit derde artikel van de Scribusserie komt het bewerken van tekst en het maken van alineastijlen aan de orde. Waardoor we middels een muisklik de tekst snel en gemakkelijk kunnen aanpassen.

Iedereen die veel op OpenOffice heeft gewerkt, weet hoeveel tijd men kan kwijtraken met het selecteren van stukken tekst, tekst in Vet op te maken, naar beneden te scrollen, het lettertype en de lettergrootte te veranderen enzovoort. In Scribus kunnen we 'Alineastijlen' voor de tekst gebruiken. Beschouw het maar als een soort snelkoppeling die u veel werk uit handen neemt.

Laten we een alineastijl maken. Hier is het document van de vorige maand.

Ga in het menu naar Bewerken > Alineastijlen. In dit venster kunnen we alineastijlen maken en bewerken die we gebruiken in ons document. Klik op Nieuw.

In dit venster kunnen alle stijlen bewerkt worden. Alles, van lettertypen, vet , cursief, afstand tussen de alinea's tot kleur. Speel maar even met de instellingen om die stijl te krijgen die u wilt.

=== p 13 ===

Ik heb een ietwat opzichtig lettertype, en vreemde uitlijning en kleur gekozen omdat het zo goed opvalt in de screenshots. Uiteraard kunt u voor iets kiezen wat meer oogstrelend is.

De gekozen stijl kunt u nu opslaan. Bovenin het venster staat een tekstvak waarin 'nieuwe stijl' staat. Type hier een betere naam.  Mijn stijl noem ik 'important' en die gebruik ik voor belangrijke tekst. Klik op OK. Nu staat het in uw lijst met  alineastijlen. 
Klik OK om het venster af te sluiten.

Natuurlijk is het zo dat alineastijlen werken met alinea's. Misschien wat overbodig, maar in het document hebben we tot nog toe geen alinea's gebruikt. Om wat alinea's toe te voegen bewerken we de tekst door een paar keer op enter te drukken.
Zoals u kunt zien, wil ik dat de alinea aan de rechterkant een andere stijl heeft dan de rest van de tekst. Normaal zou ik dan het tekstblok moeten selecteren om lettertype, tekstgrootte te veranderen, maar nu niet! We hebben een alineastijl klaar om al het werk voor ons te doen.
Om onze stijl toe te passen op de tekst dubbelklikken we op het tekstvak en zetten we de cursor in de alinea waarop we de stijl willen toepassen. Klik in het Eigenschappenvenster op de tab Tekst en er staat een menu genaamd Stijl. Klik daarop en u zult uw stijl vinden. Als u op uw stijl klikt zal de alinea de eigenschappen aannemen van uw stijl. U kunt ook één keer op een kolom klikken en

======== p 14 =========
een alineastijl toepassen op een hele kolom.

Handig aan Alineastijlen is dat alle veranderingen die u erin maakt, automatisch worden toegepast op die stijl, waar dan ook in het document. Ga ik van Bewerken naar Alineastijlen dan klik ik op mijn stijl  en op bewerken en verander daar een paar dingen:

Klik op OK om de veranderingen te accepteren en op OK om het Alineastijlen venster af te sluiten. En voilà alles verandert automatisch.

Probeer alle opties in Alineastijlen maar uit. Voor de lay-out maakt het nogal een verschil. In veel publicaties wordt er een regel blanco gelaten na iedere geschreven regel (verbetert het leesgemak). Dus maak uw regelspatiëring ongeveer evenhoog als uw tekst om dat effect te krijgen.
In sommige publicaties worden de woorden over de hele breedte van de kolom uitgerekt en dat kan er goed uitzien, maar het ziet er lelijk uit wanneer in de laatste zin nog maar drie kleine woordjes staan die verspreid worden over een volledige kolom.

Met Alineastijlen kunt u zich veel tijd besparen en u kunt ze gebruiken voor de verschillende types tekst in uw publicatie. Bijvoorbeeld: er is een alineastijl voor de kleine intro-tekst bovenaan en er is een stijl voor het hoofddeel van de tekst. Sommige pagina's hebben een stijl voor het onderschrift bij foto 's.

Op een soortgelijke manier kunt u ook omgaan met de kleuren in uw publicatie door kleurstijlen te maken. Maar dat komt aan de orde in deel 4.

Volgende maand komen de Kleurstijlen aan de orde. Hiermee kunnen we de kleuren vaststellen die we gebruiken in de publicatie. Zo hoeven we dus niet precies te onthouden welke kleuren we gebruikt hebben. Als dat geen tijdsbesparing is!

=== UBUNTU OP DE APPLE MACBOOK (pagina 15-19) ===
Geschreven door Luca de Marini

In mijn mailinglist kreeg ik onlangs de vraag van een van mijn vrienden, zonder dat hij iemand wou beledigen, waarom iemand een MacBook zou kopen om er Ubuntu op te installeren. De vraag die hij hiermee stelde was eigenlijk: is de laptop zijn geld waard tegenover andere laptops? Heeft de MacBook betere hardware? Is die hardware compatibel met Linux? Laten we ons licht hierover eens laten schijnen.

Prijs/kwaliteit

In uitgave 2 van het Full Circle Magazine kon u een beoordeling van de System76 Darter-laptop lezen door Alan Hood. Ik denk dat de MacBook hiermee vergelijkbaar is, omdat de afmetingen heel dicht bij elkaar liggen en beide kunnen gekocht worden met een minimale of krachtigere (en duurdere) configuratie. In de volgende tabel vergelijken we de configuratie van beide systemen.

Zoals u kunt zien in de tabel (volgende pagina) is de MacBook superieur wat betreft de CPU, de harde schijf en het RAM-geheugen. De CPU alleen zou al voldoende zijn om de algemene voorkeur naar de MacBook te laten overhellen maar de MacBook heeft ook dubbel zoveel opslagruimte en RAM-geheugen en dit zijn heel belangrijke factoren wanneer een laptop gekozen wordt (een CPU kan namelijk in de toekomst niet upgraden). Het scherm is nog een pluspunt aan de MacBook. Ook al zijn de schermen even groot en ondersteunen ze dezelfde resolutie, toch is het scherm van een Mac een superieure ervaring. Sommige modellen van de Sony Vaio geven dezelfde kwaliteit als een MacBookscherm en iedereen weet dat computers van Apple bedoeld zijn voor professionele grafische ontwerpers.

De MacBook heeft ook een geïntegreerde webcam en ook dit is een pluspunt als wanneer deze laptops vaak gebruikt worden voor video-vergaderingen.

Aan de andere kant heeft de Darter ook twee belangrijke voordelen: een PCI-Express slot om bijvoorbeeld een netwerkkaart te installeren en meer videogeheugen. De kaartlezer is niet zo belangrijk want er zijn veel kaartlezers die met USB werken. Zo bekeken, is zelfs dat PCI-Express slot geen voordeel want u vindt bijna elke PCIMCIA-kaart ook in USB-vorm. De MacBook heeft ook geen uitgaande S-Video poort en dit is een groot nadeel wanneer de laptop verbonden moet worden met een televisie. Er zijn natuurlijk speciale adapters hiervoor. Nog een groot voordeel van de Darter is de optische drive. De Darter heeft een CD-schrijver en een DVD-lezer terwijl de Darter een DVD-brander heeft en dat is toch geen klein verschil.

Concluderend kunnen we stellen dat u met de Darter te weinig waar voor uw geld krijgt. Tegen bijna dezelfde prijs is een MacBook veel sneller, ook al heeft deze geen DVD-brander. Dat is echter wel het enige minpunt. Als u toch DVD's wilt kunnen branden, dan moet u een duurdere MacBook kopen voor ongeveer 955 EUR of 880 EUR voor studenten met een gratis iPod of printer inbegrepen. Vergeet zeker niet dat de duurdere MacBook geweldige snelheden en kwaliteit aflevert.

TABEL:

System 76 Darter Laptop

Goedkoopste model

Apple MacBook

Goedkoopste model

In de eerste tabel: 
Vervang gewoon 'Processor Speed' door 'Processor', 'Ram' door 'RAM', 'Optical Drive' door 'Optische Drive', 'Display' door 'Scherm', 'Graphics' door 'Videokaart', 'Sound' door 'Geluid', 'Networking' door 'Netwerkkaart', 'Card Reader' door 'Kaartlezer', 'Expansion' door 'Uitbreiding', 'Ports' door 'Poorten', 'Price' door 'Prijs'. 

De nieuwe prijzen:

Darter: 730,00 EUR

MacBook: 820,00 EUR of 733 EUR voor studenten

Laten we nu de twee beste versies van beide computers vergelijken, beiden aangepast om zo goed mogelijk te zijn.

Nu verandert alles een beetje. De Darter heeft in deze versie een snellere CPU maar minder RAM-geheugen en maar half zo veel opslagruimte. Alle andere onderdelen blijven hetzelfde voor de Darter maar de MacBook heeft nu een betere DVD dubbellaagsbrander. Maar de prijs/kwaliteit-verhouding van de MacBook maakt het echte verschil. Aan de hand van de volgende tabel ziet u een verschil van ongeveer 255 euro! De MacBook is dus goedkoper en krachtiger, behalve de CPU en enkele accessoires, maar het spel is nog niet voorbij!

Uiterlijk en Design

Zoals we op de foto's kunnen zien, lijken de Darter en de MacBook op elkaar. Ze zijn beiden elegant, hebben een witte kleur en ongeveer dezelfde afmetingen. De Darter heeft echter wel zichtbare luidsprekers. Dit kan zowel een voordeel als een nadeel zijn, maar dat hangt van uw smaak af.

We lazen in de review van de Darter dat de grijze letters op de toetsen te licht zijn om goed te kunnen onderscheiden. Dit probleem is niet aanwezig bij de MacBook want hier zijn de letters duidelijker van elkaar te onderscheiden. Ik vind echter dat de MacBook stijlvoller is met het oplichtende Apple-logo op de achterkant en het pulserende witte licht als de computer zich in standby-modus bevindt en dat brengt ons bij het volgende hoofdstuk van deze review.

Hardware-compatibiliteit

De Darter had enkele hardwareproblemen met Ubuntu. Met sommige onderdelen is er veel werk nodig om Ubuntu correct te laten werken en andere onderdelen waren gewoon niet aan de praat te krijgen. Het ergste aspect is dat bij de Darter de slaapmodus gewoon niet werkt onder Ubuntu. Zoals ik al eerder heb gezegd, vergelijk ik twee laptops voor op reis en dan is de slaapstand onontbeerlijk. Hoe kan je correct werken met een laptop als je deze niet gewoon kunt dichtklappen en doorgaan zonder dat deze zich in de slaapstand bevindt?

De MacBook heeft geen enkel probleem met Ubuntu maar er is wel enige configuratie vereist. Wanneer u Ubuntu Feisty Fawn op de MacBook installeert, zult u merken dat de resolutie heel laag is, dat noch draadloos internet noch de slaapstand werkt en het is mogelijk dat enkele vuurballen uit de lucht op uw huis neerdalen. Maar er is een eenvoudige gids op de Ubuntu website hiervoor:
http://help.ubuntu.com/community/MacBook

Binnen het uur zal alles vlekkeloos werken, ook de slaapstand. Klap de laptop dicht en Ubuntu springt over op de slaapstand. Doet u de laptop terug open, dan kunt u verder werken, net zoals bij Apple OSX), de schermresolutie, de open-source draadloze netwerken, bluetooth en alles wat u nog nodig hebt. Het is ongelooflijk maar elk stukje hardware binnenin de MacBook werkt met open-source drivers. Daarmee is de MacBook waarschijnlijk de meest Ubuntu-compatibele laptop. Al wat u moet doen is gewoon wat met de configuratie spelen.

In de tweede tabel:

Vervang gewoon 'Processor Speed' door 'Processor', 'Ram' door 'RAM', 'Optical Drive' door 'Optische Drive', 'Display' door 'Scherm', 'Graphics' door 'Videokaart', 'Sound' door 'Geluid', 'Networking' door 'Netwerkkaart', 'Card Reader' door 'Kaartlezer', 'Expansion' door 'Uitbreiding', 'Ports' door 'Poorten', 'Price' door 'Prijs'

Nieuwe prijzen:

Darter: 1400,00 EUR

MacBook: 1210,00 EUR of 1110,00 EUR voor studenten

De MacBook werkt heel stil en wordt niet warm terwijl deze gebruikt wordt. Zelfs het koelingsysteem werkt minimaal terwijl Beryl/Compiz geactiveerd is. Bij mij is Compiz-Fusion altijd geactiveerd.

Nog een voordeel van een MacBook is dat deze laptop MAC OSX kan dragen. OSX is volgens mij het beste gepatenteerde operating systeem en sommige architecten, zoals ik,  gebruiken dit om er  CAD-software op te draaien (zoals Archicad), die niet beschikbaar is voor Linux en te traag werkt onder Windows. Als u professioneel werkt, kunt u dus het beste OSX in dual-boot draaien met Ubuntu.

Een dual-boot maken is heel simpel met BootCamp (zie de Ubuntu Feisty Fawn Mini Mac-gids in uitgave #2) maar als u met geavanceerdere instellingen begint, kan het zijn dat u problemen tegenkomt en daar zal ik later nog een how-to voor schrijven. Een dual-boot tussen Ubuntu en Windows is misschien niet zo logisch (zeker niet nu we 3D hardware acceleratie hebben met VMGL) maar het is wel logisch een dual-boot te hebben met OSX (virtualisatie van OSX werkt nog niet). De harde schijf is echt groot genoeg om zonder problemen een dual boot te draaien.

Ondersteuning

Apple ondersteunt enkel de MacBooks waar OSX op geïnstalleerd is en levert dus geen ondersteuning voor een MacBook met Ubuntu. Het is echter geen ramp dat u hier niet  kunt rekenen op Apple want er is een hele groep op de Ubuntu Forums die klaar staan om u verder te helpen bij problemen of vragen. Dit is een groot voordeel van de Ubuntu-gemeenschap.

Conclusie en beoordeling

De MacBook is waarschijnlijk het beste systeem op de markt als u Ubuntu op een laptop wil draaien. Hij werkt stil en wordt niet te warm, is krachtig en kan grafisch snoep zoals Beryl of Compiz Fusion probleemloos aan. De compatibiliteit met slaapstand is een onderwerp dat zeker vermeld moet worden en dit feit zorgt ervoor dat de MacBook kilometers voorstaat op de concurrentie en elk onderdeel van de hardware werkt met open-source drivers!

De prijs/kwaliteitverhouding is de beste verhouding op de markt en Mac OSX wordt meegeleverd wat ook weer geweldig is. De MacBook kan Ubuntu, Windows en Mac OSX draaien en dat is de breedste keuze van besturingssystemen dat de markt aanbiedt! (Natuurlijk kunt u er andere besturingssystemen (zoals Open Solaris of BSD) op installeren omdat de MacBook een Intel-computer is). Het PCMCIA-slot zult u amper missen. Waarom zou u het trouwens nodig hebben?

Heb ik trouwens ook al vermeld dat de ingebouwde webcam feilloos werkt met Ubuntu? Je kunt de webcam gebruiken met Ekiga of Gnome Cheese (dat lijkt op OSX Photo Booth). Ik ben heel tevreden met deze laptop en ik heb er nooit een probleem mee gehad. Laat u niet afschrikken door de afmetingen van het scherm. Dit is misschien maar 13.5 inch, maar dankzij de hoge resolutie en de uitstekende combinatie van licht, contrast, kleuren en reflectie wordt de MacBook een uitstekende werkcomputer en je kunt u eenvoudig een extern scherm aansluiten, mocht u dat  willen. Veel mensen kiezen een MacBook dankzij de geschikte hardware voor Ubuntu. Denk er ook eens over na. Het geld is het echt waard!

Samenvatting: De MacBook is prijs/kwaliteit in acht genomen, waarschijnlijk de beste keuze. De hardware werkt prima met Ubuntu terwijl er enkel Open Source-drivers gebruikt worden. Zelfs de slaapstand en standby werken! Er is een ingebouwde webcam aanwezig en de MacBook kan OSX draaien. Daarbovenop is het een heel robuust en stijlvolle computer. De hardware is de beste beschikbaar. Toch is de middelmatige versie qua prijs de beste keuze voor de meeste gebruikers. 

=== VOORUITBLIK - COMPIZ FUSION (pagina 20-21) ===
Geschreven door Alex

Eerst was er Compiz. Het was heel stabiel en verraste de gebruikers met de wiebelende vensters. Toen kwam Beryl, een afgeleide van Compiz en gespecialiseerd in effecten. Nu werken de twee samen om ons het beste van de twee werelden aan te bieden, de stabiliteit van Compiz en de effecten van Beryl. Zie hier: Compiz Fusion.

De Kubus

De kubus is een 3D-weergave van uw desktop. U kunt er vier (of meer) werkbladen op plaatsen en uw vensters ernaartoe slepen. Zo wordt het ongelooflijk gemakkelijk om met meerdere vensters te werken omdat u precies weet waar ze staan. De menselijke geest denkt in 3D, dus waarom uw computer ook niet?

Er is ook een uitbreiding op deze plugin en dat is de cube-rotate plugin. Deze zorgt ervoor dat je de kubus kan roteren zodat u de kubus van elke kant kunt bekijken. Als u ook de sky-dome optie heeeft geactiveerd wordt dit effect pas echt adembenemend. Om nog maar te zwijgen over hoe makkelijk het nu wordt om van werkblad te veranderen.

Een van de adembenemendste effecten in Fusion is Reflectie. Daarmee wordt een precieze kopie van de kubus gereflecteerd op de onderkant van het scherm. Dit draagt bij aan het realisme van Compiz en is een lust voor het oog!

Expo

De Expo-plugin is een nieuwe versie van de muur-plugin van Beryl. Het is mogelijk om Expo tegelijk met de kubus te gebruiken door de muis naar de rechterbovenhoek te verplaatsen. Zo kunt u gemakkelijker vensters verslepen van het ene werkblad naar het andere omdat alle werkbladen nu zoals een muur naast elkaar geplaatst worden. Reflectie werkt ook heel goed tezamen met Expo. Wat u echt eens moet doen is een film bekijken op het ene werkblad, het downloaden van een bestand bekijken op een ander werkblad en ondertussen wachten op Instant Messages op het derde werkblad. Prachtig, gewoon.

Vuurverf

Moet u een berichtje achterlaten voor de familie maar zit u zonder post-its of zonder plaats op de koelkast? Dan is de vuurverf een prima oplossing. Waarom zou u uiteindelijk niet uw scherm in vuur en vlam zetten? Dit zorgt voor uren aan entertainment.

Al deze dingen samen zijn slechts een klein onderdeel van Compiz Fusion. Ik besprak enkel de nieuwe plugins en er wordt nog steeds aan Fusion gewerkt. De meeste effecten in Compiz Fusion zijn geanimeerd waardoor een screenshot de werkelijkheid geen recht aan doet. U moet het zien om het te geloven!

Bent u geïnteresseerd in Compiz Fusion en kunt u niet kan wachten tot Gutsy Gibbon uitkomt, zoals ik, ga dan naar de Ubuntu Forums. Hou er gewoon rekening mee dat Compiz Fusion nog werk in uitvoering is, met bijna dagelijkse updates en af en toe zijn er nog enkele haperingen. Wees echter niet bang, Compiz Fusion is heel stabiel.

Door het samengaan van Compiz en Beryl komt er een geweldig nieuw product op de markt. Compiz Fusion brengt het beste van de twee samen (effecten en stabiliteit), lost problemen met beide versies op en voegt nog eigen dingen eraan toe. Zelfs nu, terwijl er nog hard aan gewerkt wordt, is Compiz Fusion stabieler dan de Bureaublad-effecten in Ubuntu Feisty Fawn. Het draait ook veel sneller dan Beryl, met een verschil van 15 frames per seconde. De nieuwe plugins geven een vloeiend bureaublad  met zoveel werkbladen als u nodig heeft.

Compiz Fusion is inderdaad zo prachtig als men zegt. En daarbovenop zal dit standaard in Ubuntu 7.10, Gutsy Gibbon zitten!

Om Mark Shuttleworth te citeren: schoonheid is een vereiste.

Onze excuses voor het ontbrekende interview met Colin Watson. Dit zal wel in #4 voorkomen, beloofd! Laat de vragen maar binnenstromen. 

De geïnterviewde voor volgende maand is niemand minder dan Colin Watson, de team-leider van het installeer-team, een lid van de Ubuntu Community Council en Line Manager voor de helft van het distro team!

Email jullie vragen voor Colin naar: questions@fullcirclemagazine.org 

=== Mijn verhaal - Een jaar met Dapper Drake (pagina 22-23) ===
Geschreven door Steve Thompson

Ik begon met computers dankzij een oude Amstrad PC1640 DOS 3 met 640k aan geheugen, met een harde schijf van 30MB en een Hercules grafische kaart die enkel de groene kleur aan kon. Dat trok op niets maar ik kreeg de smaak te pakken en ik bouwde later mijn eerste 386, 486, P100, P166, Celeron 400 en mijn huidige Windows computer met Celeron 2.4Hz die naast mijn 3.06GHz Celeron Dapper computer staat.

Dit is dus mijn verhaal. Ik weet niet juist meer met welke versie van Red Hat  ik ooit begon maar ik was ongeveer 12 jaar oud en mijn eerste zoon bestond toen natuurlijk nog niet. Ik installeerde toen een opdrachtregelinterface - niet echt gebruiksvriendelijk dus. Ik speelde er enkele maanden mee op mijn Celeron 233 tot ik het uiteindelijk opgaf omdat de distro geen hardware zag. Wat ik daarna probeerde was Open Caldera (Wat gebeurde er ooit met hen?). Deze had een prachtig installatieprogramma want je kon tegelijk Tetris spelen. De installatie ging goed en de meeste hardware werkte maar er kwam een probleem voor dat ik vaker tegenkwam in de jaren 90. KDE werkte wel goed maar zodra ik de GUI zou verlaten werd de opdrachtregelinterface compleet onleesbaar. Je kon nog altijd commando's ingeven, en ze zouden ook uitgevoerd worden maar er was niets leesbaar. Hierdoor stopte ik verscheidene jaren met Linux omdat de nieuwe baby meer van mij eiste en daardoor werd slapen belangrijker dan het ontcijferen van de geheimen van Open Caldera. 

Toen ik later opnieuw Linux gebruikte was het de distro Slax. Het was een leuke distro die enkel een LiveCD was maar veel mensen gebruikten het en installeerden het op de harde schijf. Ondertussen gaf ik al 14 jaar in de IT-sector ondersteuning op een school en er waren momenten dat ik niets te doen had. Dat was het ideale excuus om met een Linux LiveCD te spelen. Zo bleef ik 18 maanden bezig met Slax op een oude 733 Celeron computer die ik in een stoffige oude kast had gevonden. Daar draaide ik enige tijd Pan op om mijn e-mail en nieuwsgroepen na te kijken. Pan lijkt op Agent van Forte die ik vroeger onder Windows draaide. Het grootste probleem dat ik toen ondervond was het delen van mijn internettoegang met de Slax-computer. Ik had toen dial-up internet dat door een switch gedeeld werd en ik gebruikte het proxy-programma van AnalogX om de verbinding te delen met zoon zijn Windows-computer. Dit zorgde voor problemen want Pan werkt niet graag via een proxy. 

Nadat ik met veel LiveCD's had gespeeld downloadde ik Dapper en zodra ik besefte dat het geen LiveCD was verdween de CD in mijn lade en daar bleef die enkele maanden. Toen ik tijdens een weekendje eindelijk tijd had besloot ik om Dapper te installeren op een oude 1.1 GHz AMD Duron computer nadat ik mijn zoon een nieuwe, snellere computer had gegeven. Ik was behoorlijk onder de indruk! Alle hardware werkte, zowel het beeld als het geluid en zelfs de internetverbinding die binnenkwam via mijn router werkte onmiddellijk. Nu was ik terug verslaafd aan het linuxgebruik. Ik bracht daarna veel tijd door met het instellen van de Dapper-machine. Na ongeveer vier maanden was de computer compleet in orde - maar ik wou meer kracht! Dat klopt, ik ging een eigen Linux Dapper-machine bouwen. Dit verhaal is zelfs op deze computer geschreven. Er zit een vrij goedkoop moederbord van Asrock in ter waarde van 50 EUR met een harde schijf van 250MB, een Aopen DVD-ROM en een Pioneer DVD-brander. De videokaart is een geïntegreerde Intel 82865 want het slechte moederbord accepteerde geen enkele AGP-kaart - dan startte hij gewoon niet op. Ik probeerde om alles wat ik onder Windows deed ook onder Dapper te doen en grotendeels lukte mij dat geweldig. De conversie van videobeelden en -geluiden werkt beter onder Linux met Avidemux en k3b dan onder Windows met TmpegENC en Nero.

Ik had wel enkele problemen met de flashspeler in Firefox omdat ik een versie van de repositories tezamen met een andere manuele versie had geïnstalleerd. Ik had ook een probleem met Java in Firefox en toen ik probeerde om manueel te upgraden stopte een van mijn favoriete programma's met werken - nl. Democracy TV. Daardoor moest ik serieus wat beginnen prutsen en hulp vragen op het Ubuntu Forum voor het opgelost werd. Ik probeer nu nog steeds Cron te gebruiken om programma's op een bepaald tijdstip te laten beginnen. Er hebben al mensen mij verschillende dingen voorgesteld maar niets daarvan werkte. Ik denk dan bijvoorbeeld aan DemocracyTV en Icepodder voor mijn Podcasts. De planningstool van Windows is eenvoudiger - je moet niet slim zijn, enkel een klok kunnen lezen! 

Het grootste probleem onder Linux is het bijwerken van geluid. Nadat ik Adobe Audition gebruikt heb, vind ik de alternatieven ondermaats. Audacity kan simpele bewerkingen aan maar staat lichtjaren achter op Audition.

Ik gebruik Mozilla Thunderbird voor e-mail onder zowel Windows als Linux. Daar kan ik niet over klagen. Ik gebruik ook Firefox onder beide, tezamen met Opera. De Beep mediaspeler speelt mijn mp3s af, Ktorrent regelt de downloads via torrent, Kget tezamen met Flashgot geeft me dezelfde functionaliteit als Getright en Video Lan Player speelt mijn videos af. Dat is het zo ongeveer voor mij. Als Cron nu nog makkelijk zou worden om te gebruiken en er een goed audiobewerkingsprogramma werd geschreven, zou ik mijn Windows-CD de vuilbak in kunnen gooien.

=== Ubuntu Jongeren (pagina 24) ===

De toekomst van Open Source ligt in jonge geesten, daarom is dit deel van het magazine aanwezig, voor jongeren of mensen die jong van hart zijn.

The day the music died...
Of was het anders?

Met Linux was het nooit echt eenvoudig om muziek te beluisteren of op een mp3 speler te plaatsen. Gebrekkige aansturing van mp3 spelers en diensten waar muziek opgehaald kan worden heeft steeds veel mensen ervan weerhouden Linux te gebruiken. Maar ik zou graag even uw tijd willen vragen om de beschikbare alternatieven en de voortuitgang, die de linux gemeenschap hierin gemaakt heeft,  te laten zien.

Uitwisselbaarheid MP3 spelers.

Veel mp3 spelers werken prima, ze worden prima herkend als opslagmedium, dat zijn de meestal iPods en veel van de goedkopere mp3 spelers. Maar spelers als Creative, Dell, Samsung en iRiver gebruiken speciale communicatie protocollen als MTP (media transfer protocol), waarvoor het nodig is libmtp te installeren om als mp3 speler herkend te worden.

MP3 spelers die libmtp gebruiken:

Creative Zen portable Media
Centre Creative Zen MicroPhote
Creative Zen Vision
Creative Zen Vision:M
Creative Zen Sleek Phote
Creative Zen Xtra (MTP mode)
Creative Zen Micro (MTP mode)
Creative Zen Touch (MTP mode)
Creative Zen Sleek (MTP mode)
Dell Pocket DJ
Samsung YH- and YP-MTP spelers

Muziekleveranciers.

Heeft u eenmaal de mp3 speler werkend onder Linux, dan wilt u natuurlijk muziek overzetten. Als het alleen muziek vanaf een eigen CD betreft is dat niet zo moeilijk, maar als u het wilt ophalen bij leveranciers, dan moet het juiste protocol gebruiken.

Leveranciers als iTunes, Napster en VirginDigital zijn niet in staat met Linux te communiceren, en als ze dat wel konden, zou het nog niet lukken de muziek af te spelen vanwege de DRM versleuteling die ze gebruiken.

Maar het aantal organisatie die wel Linux ondersteunen is groeiende. Deze zijn in staat te communiceren met Linux (Ubuntu) en maken geen gebruik van DRM. De bekendste is eMusic.

eMusic levert DRM-vrije muziek voor 8,99 pond per maand, hiervooor mag u 30 nummers ophalen. Helaas zijn de beschikbare artiesten veelal de minder bekende.

Een andere leverancier (alleen beschikbaar in de Verenigde Staten) die Linux ondersteund is Rhapsody. Rhapsody levert onbeperkt muziek voor een maandelijks bedrag, maar deze muziek is wel met DRM versleuteld en kan dus alleen op de MP3 speler zelf afgespeeld worden, niet op de computer.

Muziek onder Linux is de laatste jaren sterk verbeterd; steeds meer organisaties ondersteunen Linux, er zullen daarom steeds meer bruikbare MP3 spelers en muziek leveranciers komen.

=========== p25 =========

Brieven.

Elke maand willen we een paar van de ontvangen e-mails publiceren. Wilt u een brief schrijven, een klacht of compliment, dan kunt u deze mailen naar letters@fullcirclemagazine.org.
N.B. In verband met ruimtegebrek kunnen sommige brieven ingekort worden.

Prachtig, zo 'n blad voor *buntu-gebruikers. In mijn bedrijf zijn we bezig de overstap naar Linux te maken. We hebben geen enkele reden om dat niet te doen. Even mijn reactie op recente gebeurtenissen:

Patentkwesties: MSFT en Amerika proberen mensen te snel in een keurslijf te dwingen. Buiten de Verenigde Staten zijn er geen patenten op software. Dus alle dure advocaten bereiken helemaal niks in software-zaken. Ik denk dat *buntu en Linux maar moeten verhuizen naar Azië en Europa. Ook al gebeurt de ontwikkeling dan vooral daar, het grootste potentieel aan gebruikers zit hier.  Dus waar moet de kern van de beweging naar toe? Naar China of India?

Software-overdosis: Wonderbaarlijk dat een volledig besturingssysteem met alle toeters en bellen op één CD past. Helaas denk dat het inderdaad voor nieuwelingen erg vervelend is om iedere keer 'sudo apt-get' in te voeren voor  nieuwe programma's. Een DVD heeft 4.7 GB aan ruimte. Het is misschien wat raar, maar vrijwel  elk gewenst programma zou gemakkelijk op een DVD kunnen. Sowieso, het ShipIt-programma is voor mensen met gebrek aan bandbreedte. Na installatie vanaf CD moet er nog zo'n 200 MB worden binnengehaald. In dat geval is het handiger een DVD te versturen compleet met 70% van *buntu universe er al op.

V C Karthic

Fijn dat het magazine nu de hele breedte van een pagina beslaat zodat de pagina's gemakkelijk vergroot kunnen worden of zelfs het hele scherm kunnen vullen. Het was ploeteren met mijn bifocaaltje.
Linux is ook zonder geloer al moeilijk genoeg voor de oudjes.

Boyd S.

De nvidia-glx-new driver voor gebruikers van de GeForce 8800 doet helemaal niks wanneer de bureaublad-effecten onder Ubuntu 7.04 worden ingeschakeld. De installatie zorgt ervoor dat de gebruikers in de terminal terecht komen na het herstarten van de computer. Dit is regelmatig als bug gemeld. De nVidiadriver op de nVidiawebsite heeft deze bug niet maar is moeilijker te installeren.
De oorzaak van het probleem is dus bekend, maar er is nog steeds geen oplossing uitgekomen voor de bug.
Wat mij betreft mag hier wel eens een artikel aan gewijd worden. Het betreft tenslotte een veelgebruikte videokaart en de oplossing voor de bug lijkt tamelijk eenvoudig. Voorlopig is het nog niet te overzien of er überhaupt wel een oplossing komt voor deze bug.

Met vriendelijke groeten en bedankt voor uw prachtige blad!

Ari Torhamo

=== Vraag & Antwoord (pagina 26) ===
Geschreven door Robert Clipsham

Heeft u een Ubuntu-gerelateerde vraag waarop u graag een antwoord wilt, dan kunt u hem hier naartoe mailen: questions@fullcirclemagazine.org dan zorgen wij ervoor dat de vraag bij Robert komt om beantwoord te worden. Geeft u alstublieft zoveel mogelijk informatie over uw probleem.

V: Ik heb een nieuwe computer gekocht en besloten dat Ubuntu mijn hoofdbesturingssysteem wordt. Ik ben er achter gekomen dat er een paar dingen zijn die ik niet kan doen onder Ubuntu, dus heb ik besloten om Windows toch nog te installeren. Is het mogelijk om eerst Ubuntu te installeren en daarna Windows?

A: Ja, dat is zeker mogelijk, maar toch blijft het makkelijker om eerst Windows te installeren en dan pas Ubuntu. Windows overschrijft namelijk GRUB, waardoor u Ubuntu niet meer op kunt starten. U kunt de harde schijf opnieuw partitioneren en Windows op een nieuwe partitie installeren. Daarna moet u dan GRUB weer installeren door van de Live CD op te starten. U kunt hier een uitgebreide (Engelstalige) uitleg vinden voor het installeren van Windows na Ubuntu: https://help.ubuntu.com/community/RecoveringUbuntuAfterInstallingWindows 

http://ubuntuforums.org/showthread.php?t=491201

V: Hoe kan ik menu-iconen toevoegen aan het Toepassingen menu?

A: Ga daarvoor naar Systeem > Voorkeuren > Hoofdmenu, en kies de programma's die u toegevoegd wilt hebben.

http://ubuntuforums.org/showthread.php?t=493047

V: Hoe kan ik Wine installeren, zodat ik Windows programma's kan gebruiken?

A: Er zijn uitgebreide instructies te vinden op de volgende website: https://help.ubuntu.com/community/Wine

http://ubuntuforums.org/showthread.php?t=493050

V: Ik krijg een foutmelding "Software Index is beschadigd. Het is niet mogelijk om software te installeren of te verwijderen" als ik een programma probeer te installeren. Hoe kan ik dit oplossen?

A: Open de terminal (Toepassingen > Hulpmiddelen > Terminalvenster) en typ in: sudo apt-get install -f

http://ubuntuforums.org/showthread.php?t=493107

V: Het touchpad van mijn laptop werkt niet helemaal goed in Ubuntu, maar in Windows heb ik daar geen last van. Hoe kan ik dit oplossen?

A: Ga naar Systeem > Voorkeuren > Muis, en ga naar het tabblad Beweging. Hier zijn de opties in te stellen om het touchpad goed te laten werken.

http://ubuntuforums.org/showthread.php?t=492984

== Website of the Month (pagina 27) ==

Website van de Maand

Geschreven door Daniel Cohen

Het doel van deze sectie is het vinden van goede maar relatief onbekende websites om u op weg te helpen met Ubuntu. Ik zal de goede en slechte punten opsommen van de website, en met een beetje geluk zal de website-eigenaar dit lezen en de problemen oplossen die hier genoemd worden!

Ubuntu Clips - www.UbuntuClips.org

Deze site greep meteen mijn aandacht: video lessen over Ubuntu. Zeer handig voor die keren dat  op het IRC-kanaal verteld wordt
dat u dit en dat moet doen maar eigenlijk niet weet waarover ze spreken, of u vindt die optie of die knop niet.

Na enkel ogenblikken op de website gezocht te hebben vond ik nog enkele andere websites met videolessen, er was echter geen enkele die aan Ubuntu Clips kon tippen.

Het heeft een simpele indeling, zonder lelijk te zijn, de site is helder en het navigeren is intuïtief(iets minder wit zou wel mogen).
Door deze minimalistische benadering reageert de site snel zodat u niet lang moet wachten voor de pagina's geladen zijn.

De lessen zijn in verschillende categorieën ondergebracht en er is een speciale plek ingeruimd voor de laatste en beste video's

Iedere video op de site komt in 4 smaken - Ubuntu (ogg/Theora), Mac (mov), Windows (avi) en Youtube (Flash). Hoewel ik er vrijwel zeker van ben dat Ubuntu gebruikers ondersteuning hebben voor de 3 codes, garandeert dit dat Mac en Windows gebruikers de video kunnen afspelen zonder extra installatie van programma's of dat ze de lage kwaliteit moeten bekijken van de Flash Youtube video, alhoewel deze natuurlijk goed is om op terug te vallen.

De ontwikkelaars van de site hebben een verzoek-formulier gemaakt, die mensen toelaat om bepaalde lessen of bepaalde acties in Ubuntu aan te vragen. Of deze nu werkelijk gemaakt worden, weet ik niet, maar ik hoop dat ze er rekening mee houden wanneer ze nieuwe video's maken. U kunt ook zelf 'clips' maken die eerst gecontroleerd worden en dan op de site gezet.

De website mist echter een paar basis kenmerken, mochten die er zijn, dan zou de site beter zijn. Men kan bijvoorbeeld nergens commentaar kwijt. Bij het inloggen moet iedere keer de 'captcha box' ingevuld worden. Een beetje vervelend. Tenslotte valt op dat de website nogal basale zaken behandelt. De website is op dit moment nogal op nieuwe gebruikers gericht, maar er zullen straks meer geavanceerde lessen komen.

De vermelde problemen wegen echter niet op tegen de vele positieve kanten die de site heeft. Veel nieuwe gebruikers zullen van de visuele hulp houden en dat is waarin deze site uitblinkt. Ik hoop dat de site blijft groeien.

== My Destop/My Pc (pagina 28) ==

Mijn Desktop/ Mijn PC

Geschreven door Alex

Dit is je kans om de wereld je toffe bureaublad op je PC te tonen. Email je schermafdrukken en foto's naar: misc@fullcirclemagazine.org.
Voeg een samenvatting bij met uitleg over je bureaublad, de specificaties van je PC en andere interessante weetjes over je bureaublad en PC.

Ik gebruik de Emerald windows manager (Beryl), met het 'Solid State Modified' thema. Dit thema is beschikbaar in het emerald-themes pakket. 
Verder gebruik ik nog geen widgets, maar na het lezen van fullcircle nummer 2 zou ik het toch wel eens willen proberen.

Ik gebruik GNOME, maar ik zet mijn taakbalken zodanig dat ze 60% doorschijnend zijn met een zwarte achtergrond, voor de rest staat alles standaard.
Linux is redelijk nieuw voor mij, ik gebruik Ubuntu ongeveer 3 a 4 maand samen met Windows in Dual-boot, ik ben er echter van overtuigd dat wanneer Gutsy wordt uitgebracht, ik alles formateer. Ik heb namelijk Windows niet meer recent gebruikt. Mijn favoriete programmaatjes zijn de system-monitor,waar ik het processor-netwerk en harddisk-gebruik kan zien, en het weerbericht voor mijn streek.

Mijn Computer

Geschreven door Mark Pipkin

Mijn PC is door de jaren heen sterk veranderd. Maar zoals vaak het geval is, is er nooit genoeg 'power' om tegemoet te komen aan mijn wensen.
Misschien zou een nieuwe upgrade helpen? Nu ziet de zaak er als volgt uit:

Intel P4 2.4Ghz 768MB Ram nVdia 6600 w/ 256MB Ram
(7) 4" ventilatoren voor de kast (waarvan 4 met led's) sda1 gemount op / is 160GB
sdb1 gemount op /home is 160GB een DVD-RW een 19" Wide-screen 1440x900 monitor

Ik heb geprobeerd een machine te bouwen die een tijdje meegaat. Deze computer had vroeger een AMD 1400 processor met een Soyo Dragon Plus
moederbord. De processor draaide 4 uur lang en raakte toen oververhit omdat de ventilator omgekeerd gemonteerd was. Ik moest dus wel veranderen vorige jaar. Ik heb nog steeds de processor en het geheugen van de oude opstelling maar na een paar uur draaien, herstart de computer.

Ik 'draai' Ubuntu sinds versie 6.10. Ik ben niet van plan om nog terug te keren naar Windows. Ik hou van de 'power' die Linux me geeft en geniet van de gemeenschap die gebouwd is rond het Ubuntu-project.

Ik ben bezig met een MythTV-server op te zetten. Ik gebruik die houten bank wanneer ik werk aan iemand z'n computer, op die manier hoef ik mijn eigen computer niet afkoppelen wanneer ik aan iemand's computer werk.

=== Top 5 Multimedia encoders (Andrew Min) ===

Elke maand brengt Andrew u een top 5 lijstje van spelletjes, toepassingen of wat hij dan ook maar uit de dieptes van internet kan opvissen!  Als u ideetjes heeft voor dergelijke lijstjes, mail ze ons gerust op: misc@fullcirclemagazine.org (in het engels) en dan geven wij uw ideeën door aan Andrew.

MEncoder

Homepagina: http://www.mplayerhq.hu/

MEncoder is lang de koning van de multimedia encoders geweest. En dat niet voor niks.  Het kan een heel veel audio- en videoformaten omzetten, waaronder (S)VCD, DVD, MPEG, Windows Media (ASF/WMV/WMA), QuickTime (QT/MOV/MP4), Real Media (RA/RM), Ogg, DV en AVI.  U kunt een volledige lijst van ondersteunde codecs terugvinden op http://www.mplayerhq.hu/DOCS/codecs-status.html.  Er is echter één klein probleempje: MEncoder is echt niet intuïtief te noemen.  Om het effectief te kunnen gebruiken, moet u zich door het langste stuk non-fictie uit de geschiedenis worstelen (de MEncoder handleiding).  Omdat de meeste mensen dit niet willen doen, zijn er veel grafische schillen gecreëerd voor MEncoder (inclusief een aantal op deze lijst).  MEncoder kan geïnstalleerd worden in alle versies van Ubuntu van Breezy tot Gutsy, met het pakket mencoder in de multiverse archieven.  U wilt misschien ook de Gentoo Wiki-gids voor het converteren met mencoder doornemen op: http://gentoo-wiki.com/HOWTO_Mencoder_Introduction_Guide

soundKonverter

Homepagina: http://www.kde-apps.org/content/show.php?content=29024

Het mag dan misschien enkel in staat zijn om geluidsbestanden om te zetten, maar soundKonverter doet dit dan ook schitterend!  Via een aantal ruime mogelijkheden ondersteunt soundKonverter Ogg, MPEG Audio, AAC, 3GP, FLAC, APE, Real Media, WAVE en veel meer.  Het bevat een CD-ripper en een Amarok-script, afspeelmogelijkheden en labels voor massa's formaten.  U kunt soundKonverter vinden in de universe pakketten voor Dapper en de multiverse pakketten voor Edgy, Feisty en Gutsy onder de naam soundkonverter.  Er is eveneens een .deb-pakket te vinden op de homepagina.

=== p. 30 ===

KVideoEncoder

Homepagina: http://www.kde-apps.org/content/show.php?content=31385

KVideoEncoder is een eenvoudig grafisch KDE-jasje voor de MEncoder en Transcode programma's die normaal via de commandolijn in de terminal werken.  Maar, let op: deze eenvoud betekent niet dat het een zwak programma is.  Integendeel: het kan AVI, MPEG, Windows Media, Real Media en QuickTime importeren en DivX, MPEG, MJPEG, Windows Media en Xvid exporteren.  Het kan eveneens audio en video rippen van internetradio's (live-streams) en DVD's (gebruikmakend van lsdvd).  KVideoEncoder is niet beschikbaar via de Ubuntu pakketten.  Toch heeft de KDE-look.org gebruiker furumaro een Edgy pakket met Checkinstall gemaakt (bij mijn informele testen werkte dit ook in Feisty).  U kunt dit pakket vinden op: http://www.kde-apps.org/content/show.php/KVideoEncoder+for+Kubuntu+Edgy?content=58538.  Jammer genoeg houdt het geen rekening met samenhangende programma's.  U zal MEncoder (zie MEncoder hierboven voor meer informatie), Transcode (in de multiverse pakketten onder de naam transcode), lsdvd (in de multiverse pakketten), de KDE bibliotheken en de QT bibliotheken manueel moeten installeren (de laatste twee zijn standaard geïnstalleerd bij Kubuntu).

Winki the Ripper

Deze krijgt de prijs voor de meest bizarre naam die men zich kan inbeelden (ik weet nog steeds niet zeker wat “Winki” is).  Winki klinkt misschien wat kinderachtig, maar Winki is geen kinderspel.  Het neemt DVD's, VCD's of een ruime waaier aan videoformaten en zet deze om in DVD's, VCD's, SVCD's, AVI's, MP4's of Matroskas.  Het doorzoekt zelfs de IMDB voor informatie over de bestanden.  Daarnaast is het één van de meest intuïtieve programma's die ik ooit gezien heb (via een wizard-achtige aanpak).  U kan Winki op twee manieren installeren: U kan Winki's apt-pakket toevoegen (http://www.winki-the-ripper.de/openengine/cms/website.php?id=/de/index/download.htm), en installeer vervolgens het Winki-pakket via een pakketmanager.  Als alternatief kan u ook het .deb-pakket rechtstreeks downloaden van: http://www.winki-the-ripper.de/openengine/cms/website.php?id=/de/index/debian_packages.htm  (scroll naar beneden voor de ubuntu-pakketten).

WinFF

Homepagina: http://biggmatt.com/winff

WinFF is een krachtig grafisch uiterlijk voor FFmpeg (het zusterproject van MEncoder).  Zowel nieuwelingen als experts zullen zich hierbij thuis voelen.  Niet alleen kunnen de minst ervaren gebruikers 3gp, DVD, (S)VCD, FLV, H.264, iPod, MP3, MPEG video, QuickTime, WAVE, Windows Media en Xvid bestanden met een vanzelfsprekend gemak omzetten, maar meer ervaren gebruikers kunnen ook de bitsnelheid, de framesnelheid, de grootte en de aspect ratio veranderen en zelfs FFmpeg parameters toevoegen.  In tegenstelling tot wat zijn naam doet vermoeden, is WinFF een cross-platform programma.  Ubuntu gebruikers kunnen de FreePascal bron downloaden of het Debian-pakket downloaden dat op de homepagina aangeboden wordt (een kanttekening hierbij is dat sommige mensen afraden om Debianpakketten in Ubuntu te installeren, maar ik heb het persoonlijk succesvol kunnen doen).

== HOE MEEDOEN (pagina 31) ==

We zijn altijd opzoek naar nieuwe artikelen om toevoegen aan full circle.

Voor artikel richtlijnen, ideeën, en voor het vertalingen, bekijk onze wiki : [WWW] http://wiki.ubuntu.com/UbuntuMagazine

Mail uw artikelen naar: [MAILTO] articles@fullcirclemagazine.org

Als u nieuws heeft te vermelden, e-mail dit naar: [MAILTO] news@fullcirclemagazine.org

Stuur uw commentaar of ervaringen met Linux naar: [MAILTO] letters@fullcirclemagazine.org

Hardware/Software recensies kunnen gestuurd worden naar: [MAILTO] reviews@fullcirclemagazine.org

Vragen over toekomstige interviews kunnen gestuurd worden naar: [MAILTO] questions@fullcirclemagazine.org

Lijsten en bureaublad-/computerfoto’s kunnen gestuurd worden naar: [MAILTO] misc@fullcirclemagazine.org

Als u vragen heeft, kunt u ons forum bezoeken op: www.fullcirclemagazine.org

Informatie

Redacteur Websitebeheerder Communicatie-manager Ronnie Tucker Rob Kefia Robert Clipsham

Vergaderingen

Medewerkersvergadering: zaterdag 4, 11, 18 en 25 augustus om 16.00u

Algemene vergadering (iedereen is welkom) : zaterdag 11 augustus om 17.00u

Vergaderingen worden gehouden op het IRC kanaal #fullcirclemagazine, die u kunt vinden op irc.freenode.net server. U kunt ook onze webIRC pagina gebruiken, waarbij u het IRC kanaal kan benaderen vanuit uw web browser.

Uiterste datum voor magazine uitgave 4 is zondag 12 augustus.

Project uitgave datum voor uitgave 4 is vrijdag 31 augustus. 

----
UbuntuMagazine / <nowiki>[[UbuntuMagazine-TranslateFullCircle|TranslateFullCircle]]</nowiki> / <nowiki>[[UbuntuMagazine-TranslateFullCircle-Dutch|Dutch]]</nowiki>
