{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work.
* A '''full compressed version''' of the wiki is available on archive.org
|}

__TOC__


~- <nowiki>[[UbuntuCatalanTranslators|Traducció de l’Ubuntu]]</nowiki> > Guia de traducció -~

== Iniciació ràpida a la Guia d’estil de Softcatalà ==

L’objectiu d’aquesta guia lingüística d’iniciació ràpida per a la traducció de programari no és altre que aproximar-vos a les normes, les convencions i els criteris que s’han d’aplicar a totes i cadascuna de les traduccions que feu en el marc de l'Ubuntu. És necessari que totes les persones que intervenim en el procés de traducció ens regim per unes mateixes regles; d’aquesta manera el producte es presenta com una unitat i conserva la coherència interna.

En aquest sentit, reconeixem els criteris lingüístics de Softcatalà com a propis i, per això, aquesta pàgina no és res més que un  extracte de les qüestions més bàsiques, al nostre entendre, de la <nowiki>[[https://www.softcatala.org/guia-estil-de-softcatala/|Guia d’estil de Softcatalà]]</nowiki>. Per això us recomanem que la consulteu sempre que dubteu davant qualsevol traducció, ja que és possible que hi trobeu la solució.

Per a la consulta d’aquesta versió reduïda de la Guia de Softcatalà, tingueu en compte que en els exemples, que apareixen emmarcats, a banda del text original en anglès, primer recollim la solució adequada i/o correcta, i després la solució inadequada i/o incorrecta. En relació amb això, a continuació podeu consultar la llegenda de símbols que hem utilitzat:

<pre>
    :) Opció adequada, correcta
    :( Opció inadequada, incorrecta
*** Mot o locució no admesos
</pre>

=== El diàleg amb l’ordinador: tractaments ===

L’usuari tracta de '''tu''' l’ordinador: <pre>
  Open a file
    :) Obre un fitxer
    :( Obrir un fitxer
</pre>

L’ordinador tracta de '''vós''' l’usuari: <pre>
  Select an object  
    :) Seleccioneu un objecte
    :( Seleccionar un objecte
</pre>

<<BR>>
=== Remarques sobre els temps verbals ===

El pretèrit imperfet es tradueix com a pretèrit perfet:<pre>
  I could not open the file | I was not able to open the file
    :) No s’ha pogut obrir el fitxer
    :( No podia obrir el fitxer
</pre>

Per expressar una obligació, feu servir el present o la perífrasi verbal «haver de + infinitiu»:<pre>
  You will have to refresh the page
    :) Actualitzeu la pàgina | Heu d’actualitzar la pàgina
    :( Haureu d’actualitzar la pàgina | Tindreu que actualitzar la pàgina
</pre>

Sempre que pogueu, substituïu les passives per frases actives:<pre>
  The file has been saved properly
    :) El fitxer s’ha desat correctament
    :( El fitxer ha estat desat correctament
</pre>

El gerundi es fa servir per expressar accions que s’estan produint en aquest moment; en la resta de casos l’ús del gerundi no és correcte:<pre>
  Downloading file
    :) S'està baixant el fitxer
    :( Baixant el fitxer
</pre><pre>
  The current file will be reloaded, losing all changes
    :) El fitxer actual s’actualitzarà i perdreu tots els canvis
    :( El fitxer actual s’actualitzarà, perdent-se tots els canvis
</pre><pre>
  Text file containing editing commands
    :) Fitxer de text que conté ordres d’edició
    :( Fitxer de text conentint ordres d’edició
</pre><pre>
  An error has occurred when reading mail
    :) S’ha produït un error en llegir el correu
    :( S’ha produït un error al llegir el correu | S’ha produït un error llegint el correu
</pre>

<<BR>>
=== Frases completes ===

L’anglès es caracteritza per ser una llengua molt sintètica, que tendeix a obviar elements; en català, però, hem de construir frases senceres:<pre>
  Continue?
    :) Voleu continuar?
    :( Continuar?
</pre><pre>
  Error!
    :) S’ha produït un error
    :( Error!
</pre>

<<BR>>
=== L’ordre dels elements ===

Els adjectius es posposen als substantius que acompanyen:<pre>
  Consider following steps:
    :) Tingueu en compte els passos següents:
    :( Tingueu en compte els següents passos:
</pre>

<<BR>>
=== Les sigles ===

Tingueu en compte que les lletres que formen una sigla no se separen amb punts ni amb espais en blanc. Recordeu que les sigles no tenen plural, s’escriuen en majúscules i van acompanyades de l’article corresponent:<pre>
  FAQ (frequently asked questions)
    :) Les PMF (preguntes més freqüents)
    :( P.M.F | P M F | pmf
</pre><pre>
  HTML (hypertext markup language)
    :) L’HTML (llenguatge d’etiquetatge d’hipertext)
    :( El html | H.T.M.L | H T M L
</pre><pre>
  You will need four CD-ROM’s to complete the operation
    :) Necessiteu quatre CD-ROM per a completar l’operació
    :( Necessitaràs quatre CD-ROM’s per a completar l’operació
</pre>

<<BR>>
=== El nom dels programes informàtics ===

Els programes s’escriuen amb majúscula inicial i precedits de l’article corresponent:<pre>
  About Mozilla Firefox
    :) Quant al Mozilla Firefox
    :( Quant a mozilla firefox | Quant a MOZILLA FIREFOX
</pre>

<<BR>>
=== Els possessius ===

En català l’ús dels possessius és força restringit, de manera que els obviarem sempre que no siguin estrictament necessaris:<pre>
  Please check your printer is properly installed
    :) Comproveu que la impressora està instal·lada correctament
    :( Comproveu que la vostra impressora està instal·lada correctament
</pre>
<<BR>>

=== L’ús de ''sorry'' i de ''please'' ===

No traduirem cap d’aquestes partícules, atès que no aporten informació necessària:<pre>
  Sorry, unable to find the file
    :) No es troba el fitxer | No s'ha trobat el fitxer
    :( Em sap greu, no trobo el fitxer
</pre>
<<BR>>

=== Errors més freqüents ===

* '''Ubuntu o l’Ubuntu'''. L’Ubuntu és un sistema operatiu, per la qual cosa duu l’article. De la mateixa manera no utilitzarem ''d’Ubuntu'', sinó ''de l’Ubuntu''.

* '''Fitxer o arxiu'''. En general s’utilitzarà '''fitxer''' com a traducció del mot ''archive''. '''Arxiu''' es reservarà només per a aquells casos en què l’original faci referència a un arxiu de fitxers, o al verb arxivar. 

* '''Ús de majúscules'''. En anglès hi ha una certa tendència a utilitzar majúscules en les lletres inicials d'una paraula molt sovint; en català, en canvi, no.

* '''Adreça o direcció'''. ''Direcció'' únicament té el significat de ''rumb''. En la resta de casos fem servir ''adreça'': ''adreça electrònica'' (''e-mail''), ''adreça d’Internet'' o ''adreça web'' (''Internet address''), ''adreça postal'' (''postal address'').

* '''*Búsqueda'''. Com a substantiu de ''buscar'' tenim ''cerca'', i no pas ''busca'' o ''búsqueda'', que és un castellanisme.

* '''Nombre o número'''. En general, ''nombre'' significa quantitat o bé xifra: ''S’havia comptabilitzat un bon nombre de visitants''; ''nombre enter''. En canvi, ''número'' indica el nombre amb què una cosa és designada dins una sèrie: ''Pàgina número 150''; ''número de sèrie''.

* '''Sí o si'''. Fem servir ''sí'' per a les afirmacions i ''si'' per als condicionals: ''Sí, vull utilitzar el fitxer si està disponible''.

* '''*Tamany'''. Mida, dimensió, grandària, etc.

* '''Cometes'''. En la traducció utilitzem les cometes baixes («») tant per “” com per ‘’.

=== Eines de referència ===

Durant la traducció de ben segur sorgiran dubtes sobre com traduir una paraula o expressió. Per sortir del dubte, feu servir les <nowiki>[[..-AltraInformació-Eines#Referència|eines de referència ›]]</nowiki>.

== Pas següent ==

Ara que ja us heu familiaritzat amb la guia de traducció, només sou a un pas de començar a col·laborar amb la comunitat traductora.

<nowiki>[[..-SubscripcióLlista|Subscriviu-vos a la la llista de correu]]</nowiki> per participar-hi.

{| class="wikitable"
|-
| <tablestyle="border: 0; width: 100%;"> ~-<nowiki>[[..-CompteNouLaunchpad|< Creació d'un compte nou del Launchpad]]</nowiki> -~
| <style="text-align: right;"> ~- <nowiki>[[..-SubscripcióLlista|Subscripció a la llista de correu de traducció >]]</nowiki> -~
|}

----
CategoryUbuntuCatalanTranslators
