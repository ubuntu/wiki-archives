{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

Glosariu de términos basáu na "Terminoloxía d'Internet y d'interfaces pa programes Informáticos en Llingua Asturiana" de l'<nowiki>[[http://www.academiadelallingua.com/|Academia de la Llingua Asturiana]]</nowiki> (añu 2008), y de postreres aportaciones de <nowiki>[[http://www.softastur.org|SOFTASTUR]]</nowiki> aprobaes pola ALLA.

{| class="wikitable"
|-
| '''English'''
| '''Asturian'''
| '''Descripción'''
|-
| about
| tocante a
| Tocante a los creadores d'una aplicación o al so funcionamientu.
|-
| access counter
| contador d'accesu
| Programa o sistema capaz de cuntar el númberu d'accesos a un recursu de la rede. Por exemplu, contador de páxines descargaes d'un serviciu Web.
|-
| access provider
| fornidor d'accesu
| Empresa que facilita l'accesu a Internet a los sos potenciales usuarios.
|-
| active link
| enllaz activu
| Conexón ente dos recursos d'Internet acabante d'activar.
|-
| Add
| Amestar
| Axuntar ficheros a un mensaxe
|-
| addressing
| direccionamientu
| Fechu d'afitar unes señes d'Internet y/o un nome simbólicu.
|-
| Adjustments
| Axustes
| D'una configuración
|-
| Adsl
| Adsl
| Teunoloxía pa redes d'accesu qu'emplega los pares de cobre de telefonía convencional. (Del Asymetric Digital Subscriber Line)
|-
| advanced search
| gueta avanzada
| Clas de busca onde se-y da una bayura d'opciones al usuariu; por exemplu, guetar resultaos concretos nuna llingua, un tipu de ficheru determináu, datos dientro d'unes feches daes, etc. Delles vegaes tamién se suel dexar a los usuarios la posibilidá d'emplegar espresiones con operadores como "y" ó "o" col envís d'enanchar los resultaos de la busca.
|-
| aliasing
| denomación
| Procesu pel que s'individualiza a daquién con un ñomatu o alcuñu.
|-
| anchor
| ancla
| Destín d'un enllaz nuna páxina Web.
|-
| applet
| applet
| Programa de pequeñu tamañu preparáu pa ser espardíu al traviés de la rede. Ta basáu en teunoloxía Java. Del mesmu mou que los "plugin", el casu más espardíu ye'l d'un programa que ta inxertu nuna páxina Web y que s'executa dientro d'un navegador; por exemplu, pa facer una animación dientro de la páxina o pa iguar un gráficu interactivu.
|-
| article-posting
| artículu de discutiniu
| Mensaxe qu'unvía un usuariu a un serviciu de noticies d'Internet o a un foru. Hai d'estremar ente esta clas de mensaxe y lo que ye un mensaxe electrónicu que tien como destinatariu un usuariu concretu o grupu d'usuarios. Nesti casu, el mensaxe avez espublizase nuna páxina Web o n'otru mediu asemeyáu.
|-
| at sign @
| arroba @
| Caráuter emplegáu pa separtar el nome d'un usuariu del nome d'una máquina [empresa, institución]. Úsase por exemplu nes direiciones de corréu electrónicu, pudiendo estremar el nome del usuariu (a la esquierda de la @) del nome del sirvidor o dominiu de la empresa que-y ufierta'l serviciu (a la derecha de la @). Exemplu: xurde@lamioempresa.com = xurde ye'l usuariu dientro de lamioempresa.com.
|-
| ATM
| ATM
| Teunoloxía de comunicaciones de nivel 2/3 sofitada na tresferencia sincrónica de caxelles de datos. (Del 	Asynchronous Transfer Mode)
|-
| Attach
| Axuntar
| axuntar: v. Poner xuntu o [más] xuntu. Axunta la imaxe al corréu. Axunta un videu al testu.
|-
| attachment
| axuntu
| Ficheru que s'unvía como parte d'un mensaxe de corréu electrónicu. Por exemplu, si nos pruye unviar un corréu y amás del testu queremos mandar una semeya.
|-
| autocomplete
| autocompletar
| Capacidá de dellos programes pa completar pallabres que l'usuariu ta escribiendo ensin falta de calcar toles lletres.
|-
| avatar
| avatar
| Semeya qu'acompanga al nome d'un usuariu o "nickname".
|-
| backbone
| cadarma
| Nucleu de la rede d'un operador de comunicaciones.
|-
| backdoor
| puerta d'atrás
| Sistema non documentáu d'entrada a una aplicación informática que pasa percima los mecanismos de control d'accesu a la mesma.
|-
| bit
| bit
| Unidá d'información binaria que ye a almacenar un ceru o un ún.
|-
| bits per second
| bits per segundu
| Midida de velocidá de tresmisión que contabiliza los bits tresmitíos nun segundu.
|-
| B.C.C. blind carbon copy
| copia tapecida, b.c.c.
| Señes electróniques d'un destinatariu non principal del mensaxe al que se-y unvía una copia del mesmu ensin que'l restu de los destinatarios lo sepan.
|-
| blind signature
| robla tapecida
| Tipu de robla dixital qu'amazcara'l mensaxe orixinal.
|-
| blocker
| pilancu
| elementu informáticu que torga que dalguna orde o programa s'execute.
|-
| blog
| blog, blogue
| Sitiu Web onde un autor escribe los sos artículos (tamién se conoz como "wbelog o cuadernu bitácora). El restu d'usuarios, llueu d'inscribise, pue facer comentarios a los mesmo y, pel so llau, l'autor orixinal pue retrucalos. Fórmase, asina, un diálogu ente autor y llectores. Esta ye una de les teunoloxíes conocíes baxo'l nome de Web 2.0.
|-
| bookmark
| marcador, enllaz preferíu
| Marca venceyada a un recursu d'Internet pa la so llocalización posterior.
|-
| bounce message
| mensaxe torgáu
| Mensaxe que nun ye a mandase por dalgún error o problema. Por exemplu, cuando s'unvía un corréu electrónicu y les señes nun yeren reales.
|-
| Box
| Caxa
| Elementu de forma rectangular onde s'asitien (o pueden asitiase) otros elementos.
|-
| broadband network
| rede de banda ancha
| Conxuntu de redes de comunicaciones qu'ufren a los sos usuarios grandes anchos de banda.
|-
| broken link
| enllaz francíu
| Conexón ente dos recursos d'Internet que nun funciona pola mor de causes como la non actualización, fallu na rede de comunicaciones, etc.
|-
| business to administration (B2A)
| teunoloxíes negociu a alministración, B2A
| Teunoloxíes que dexen a un negociu comunicase cola alministración pública emplegando medios informáticos. En dalgunes ocasiones tamién se noma G2B (Government to Consumer)
|-
| business to business technologies (B2B)
| teunoloxíes negociu a negociu, B2B
| Mena de comerciu electrónicu que se desendolca ente sistemes d'atropamientu y venta d'empreses. En xeneral nun-yos fai falta participación humana darréu que son programes informáticos xeneraos de mou automáticu.
|-
| business to consumer technologies (B2C)
| teunoloxíes negociu a veceru, B2C
| Mena de comerciu electrónicu que se desendolca ente empreses y particulares al traviés de sistemes Web.
|-
| byte
| byte
| Unidá d'información formada por 8 bits.
|-
| cable modem
| módem de cable
| Preséu que val pa coneutar l'equipu d'un usuariu o la so rede llocal con una rede de cable.
|-
| Cancel
| Encaboxar
| Evitar qu'un procesu continue, detener una tresferencia de datos.
|-
| cc
| con copia, c.c.
| Señes electróniques d'un destinatariu non principal del mensaxe al que se-y unvía una copia del mesmu.
|-
| CD image
| Imaxe de CD, Calcu de CD
| Copia esauta d'un cd nun ficheru.
|-
| Cell
| Caxella
| Caxa pequeña pa contener datos mui concretos. [ex: les caxelles d'una fueya de cálculu o d'un formulariu web]
|-
| channels screen saver
| curiapantalles
| Imaxe o animación qu'anubre lo qu'hai nuna pantalla del ordenador llueu d'un ciertu tiempu d'inactividá.
|-
| chat
| chat, charra
| Serviciu que-y da a la xente la posibilidá de comunicase pente medies de mensaxes de testu.
|-
| Check button
| Caxellu de marcáu
| Pequeña caxa d'un formulariu p'activar/marcar una opción.
|-
| Choose
| Escoyer
| Buscar [la meyor d'ente delles coses, d'ente delles persones]
|-
| click rate
| porcentaxe d'accesu
| Tasa d'accesos qu'algama un enllaz o anunciu d'una fueya Web. L'éxitu mídese cuntando'l númberu de vegaes qu'un usuariu calca pa solicitar el nuevu recursu.
|-
| client-side
| del llau del veceru
| Cualquier mena d'actividá que se fai per parte del solicitante d'un serviciu o recursu.
|-
| Clipboard
| Cartafueyu
| Llugar temporal p'atroxar documentos o ficheros
|-
| Clone CD
| Espeyar CD
| Facer un calcu o una imaxe d'un CD
|-
| Close
| Zarrar
| Una ventana, aplicación, etc.
|-
| closing tag
| marca de pieslle, etiqueta de pieslle
| Etiqueta que fixa'l final de dalgún tipu d'elementu o descripción "XML".
|-
| Column
| Columna
| Conxuntu d'elementos que s'amuesen ordenaos un detrás d'otru en vertical [caxellos nuna fueya de cálculu, etc.]
|-
| Common Gateway Interface (CGI)
| interfaz d'accesu común, CGI
| Teunoloxía p'acceder a recursos Web xeneraos al empar que la petición d'esos recursos, pola mor de la execución d'un programa informáticu.
|-
| communications Protocol
| protocolu de comunicaciones
| Protocolu que define cómo son los mensaxes qu'intercambien dos aplicaciones informátiques y l'orde de los mesmos. Puen organizase de mou que dellos protocolos collaboren pa facer dalgún tipu de comunicación.
|-
| Configure
| Configurar
| Una aplicación
|-
| consumer to consumer technologies (C2C)
| teunoloxíes veceru a veceru, C2C
| Mena de comerciu electrónicu que se desendolca ente consumidores pente medies del intercambéu de correos electrónicos o l'usu de teunoloxíes "P2P".
|-
| content provider
| fornidor de conteníu
| Empresa que facilita conteníos que se puen algamar al traviés de la rede Internet.
|-
| cookie
| cookie
| Conxuntu de datos amestaos a una variable qu'un sirvidor Web axunta nel ordenador del usuariu pal so posterior emplegu en xeres como adautación de conteníos, control d'accesu, etc.
|-
| cool site
| sitiu prestosu
| Portal o sitiu perencamentáu polos usuarios de la rede.
|-
| Copy
| Copiar
| Un ficheru, un testu, etc...
|-
| cordless modem
| módem inalámbricu
| Preséu que val pa coneutar un conxuntu d'equipos informáticos a una rede llocal a traviés de radio frecuencia.
|-
| Corrupt
| toriáu
| Ficheru, ficheros, parte d'un software o sistema de ficheros que nun puede usase porque te dañáu o qué tien dalgún fallu.
|-
| corrupted
| toriáu
| Ficheru, ficheros, parte d'un software o sistema de ficheros que nun puede usase porque te dañáu o qué tien dalgún fallu.
|-
| Cut
| Cortar, Frañir
| Eliminar un ficheru, un testu, etc, calteniendolu na memoria volátil
|-
| cyberaddict
| ciberadictu
| Persona qu'emplega de mou continuáu los servicios d'Internet. Por exemplu, un tipu d'adición enforma espardida ye la de falar con xente nos chats.
|-
| cybercafe
| cibercafé, ciberchigre
| Establecimientu onde s'ufierta un accesu a Internet pagando. Nun tien porqué ufiertar café, bebíes nin daqué pa comer, magar que dacuandu tenga máquines autoxestionables polos veceros. Davezu, l'accesu cóbrase a los usuarios per minutos o hores.
|-
| cybercash
| dineru electrónicu
| Equivalente monetariu que s'emplega nos sistemes informáticos pa facer operaciones comerciales.
|-
| cybercommunity
| comuña virtual
| Estaya de la población que s'amiesta a Internet.
|-
| cyberethics
| ciberética
| Comportamientu afitáu socialmente y d'aplicación a tolos sistemes que cinquen a Internet o, tamién, conxuntu de regles que rixen el comportamientu d'un usuariu nun serviciu.
|-
| cyberspace
| ciberespaciu
| Espaciu virtual que se fai o configura al amestase a una rede informática.
|-
| Delete
| Desaniciar
| Facer que un ficheru, testu, etc... dexe de tar disponible.
|-
| Delete (Unsubscribe)
| Esborrar
| Desapuntase d'un sitiu
|-
| Device
| Preséu
| Aparatu que trabaya con un ordenador pa una función concreta. Por exemplu un llector de cd o mp3
|-
| dial-up ratio
| númberu d'abonaos per llinia
| Númberu de persones coneutaes a la rede en comparanza col númberu total d'abonaos.
|-
| dialup access
| conexón conmutada, conexón per llinia conmutada, conexón telefónica
| Clas de conexón que se fai pela llinia telefónica. El términu "conmutada" fai referencia al tipu de rede que s'emplega nesti accesu, denomada esta rede telefónica conmutada (RTC) o tamién rede telefónica básica (RTB).
|-
| digital id
| carné dixital, carné electrónicu
| Documentu d'identidá codificáu dixitalmente que caltién datos biométricos del propietariu. Dexa a esti la posibilidá d'emplegalu como certificáu dixital.
|-
| digital newstand
| quioscu virtual
| Sitiu n'Internet onde se puen lleer noticies.
|-
| digital signature
| robla dixital
| Clave xenerada por un usuariu d'Internet qu'afita que'l documentu que la caltién ye propiedá del mentáu usuariu.
|-
| discussion thread
| filu de discutiniu
| Conxuntu de comentarios, entrugues o respuestes rellacionaes con un tema que van conformando una conversión o discusión nun foru.
|-
| distribution list
| llista de corréu
| Llista de cuentes de corréu electrónicu que se pue definir pa unviar al empar mensaxes a toles cuentes incluyíes nella.
|-
| domain name
| nome de dominiu
| Nome que se-y da a un conxuntu de señes d'Internet rellacionáu con una compañía, institución, grupu o organización.
|-
| domain name server (DNS)
| sirvidor de nomes de dominiu, DNS
| Ordenador qu'amiesta un programa específicu que-y permite facer traducciones entre direiciones IP y nomes simbólicos y al revés.
|-
| domain name system (DNS)
| sistema de nomes de dominiu, DNS
| Serviciu d'Internet que dexa la posibilidá d'algamar la direición IP d'un ordenador amestáu a la rede pente medies del so nome simbólicu y al revés.
|-
| download
| baxar
| Tresmitir dalguna información dende un allugamientu remotu hasta l'equipu llocal. D'esti mou podemos referinos a la descarga o baxada de ficheros, de corréu electrónicu, etc.
|-
| Dropbox
| Caxa estenderexable
| Caxa non editable qu'estenderexa p'amosar delles opciones
|-
| dynamic HTML
| HTML dinámicu
| Conxuntu formáu por HTML, Javascript y Capes (Layers) que-y dan movimientu a una fueya Web.
|-
| dynamic link
| enllaz dinámicu
| Conexón ente dos recursos d'Internet que puen camudar col pasu'l tiempu o por dalgún motivu.
|-
| e-mail
| corréu electrónicu, e-mail
| Testu, semeya o cualquier otra mena de ficheru que se pue unviar a ún o a dellos destinatarios per aciu del serviciu de tresmisión asíncrona.
|-
| E-mailbot
| xestor automáticu de corréu electrónicu
| Programa que dexa la posibilidá del tratamientu automáticu de los correos electrónicos. El casu más espardíu ye'l d'un programa que llee los correos, algama información y respuende a dalgunos d'ellos automáticamente. Si nun ye a xenerar una rempuesta, tresllada'l mensaxe al destinatariu final,
|-
| Edit
| Editar
| Un testu, una imaxe...
|-
| electronic address
| señes electróniques
| Identificador d'una caxa de corréu electrónicu. Tamién pue referise a unes señes d'Internet.
|-
| electronic cheque
| xeque electrónicu
| Ferramienta asemeyada a un xeque tradicional con robla dixital d'un usuariu pa facer un pagu.
|-
| electronic commerce
| comerciu electrónicu
| Conxuntu de teunoloxíes rellacionaes cola venta de productos na rede. Danse delles menes de comerciu na rede, ente les que destaquen el B2C que se fai ente un sistema electrónicu y un usuariu humanu y el B2B que se fai ente dos sistemes informáticos.
|-
| electronic conference
| conferencia electrónica
| Aconceyamientu non presencial d'una o delles persones que se fai pente medies d'un sistema informáticu.
|-
| electronic form
| formulariu electrónicu
| Conxuntu de campos editables emplegaos polos sistemes Web pa recoyer datos ufiertaos pol usuariu.
|-
| electronic highway
| autopista de la información
| Términu usáu orixinalmente pa facer referencia a Internet. Magar del so aniciu como términu del calter popular, anguaño emplégase menos, darréu que "Internet" ye agora'l términu más espardíu.
|-
| electronic journalism
| periodismu dixital
| Periodismu que se fai espublizando les noticies en servicios d'anuncies d'Internet.
|-
| electronic magazine
| revista electrónica
| Conxuntu de documentos de noticies y artículos en formatu electrónicu.
|-
| electronic shopping mall
| centru comercial electrónicu
| Sitiu n'Internet onde s'afayen "tiendes" onde se puen mercar productos estremaos.
|-
| electronic wallet
| monederu electrónicu
| Les perres electróniques faen referencia al intercambéu monetariu per medios electrónicos. Esti intercambéu implica davezu l'usu d'unos programes específicos, un ordenador, una conexón a Internet y dalgún mediu del que se saquen les perres llueu de la operación electrónica (una tarxeta de creitu, una cuenta nel bancu, ...).
|-
| emoticon
| emoticonu, fustax
| Conxuntu de carauteres o gráficu pequeñu que representa una espresión facial y un sentimientu humanu. Por exemplu representa una cara allegre.
|-
| encryption
| cifráu
| Aición pente medies de la qu'una pallabra clave tresforma una cadena d'entrada orixinal ensin la mentada pallabra clave.
|-
| Error
| Fallu
| Problema d'un sistema al facer una operación.
|-
| European backbone
| cadarma de comunicaciones européa
| Rede européa empobinada a la investigación nel campu de les telecomunicaciones.
|-
| Exceed
| Perpasar
| Pasar dalguna triba de llende.
|-
| Exit
| Colar
| D'una aplicación o sistema.
|-
| Export
| Esportar
| Sacar un ficheru, una base de datos, etc d'un sistema pa llevalu a otru o de un formatu o otru distintu.
|-
| Extensible Markup Language (XML)
| XML
| Sistema de descripción de llingües pal intercambéu d'información semiestructurada en formatu testu.
|-
| File
| Ficheru
| Cuando va inxertáu nel menú d'una aplicación.
|-
| File (Archive)
| Archivu
| Conxuntu de ficheros
|-
| file transfer protocol (FTP)
| protocolu de tresferencia de ficheros, FTP
| Protocolu del nivel d'aplicación empobináu a la tresferencia de ficheros ente dos ordenadores coneutaos a una rede.
|-
| Find
| Atopar
| Dar con algo nuna busca
|-
| firewall
| tornafuéu, muria de seguranza
| Sistema pa la proteición de redes corporatives qu'emplega una estratexa de filtráu y torga que dellos mensaxes que se camienten peligrosos puean entrar na rede que se quier protexer.
|-
| flame
| envizcar
| Unviar mensaxes ofensibles a un usuariu pa provocalu. Por exemplu, un mensaxe nun foru d'Internet onde s'insulta a daquién.
|-
| Folder
| Direutoriu
| Ficheru que contién otros ficheros
|-
| follow a link
| calcar un enllaz
| Dar con un enllaz Web faciendo que se descargue'l documentu al que se refier.
|-
| Font
| Fonte
| Tipografía dixital. (Códigu fonte): forma non compilada d'una aplicación.
|-
| Format
| Formatu
| Distintes formes pa guardar un ficheru, o distintes formes y estilos que se-y puede dar a un testu, semeya, etc...
|-
| forum
| foru
| Sitiu onde ye posible espublizar mensaxes y/o responder a mensaxes espublizaos. Xeneralmente encadármase en conversaciones y emplégase polos usuarios pa dar la so opinión sobre temes estremaos. Podría asociase a entornos de discutiniu tradicionales como'l conceyu abiertu.
|-
| frames technology
| teunoloxía de marcos
| Mou d'encadarmar una fueya Web pente medies de marcos independientes que dexen amestar otres fueyes. Anguaño considérase un diseñu desfasáu.
|-
| Frequently Asked Questions (FAQ)
| entrugues más frecuentes, FAQ
| Sistema d'ayuda a los usuarios d'un serviciu d'Internet que respuende a les preguntes que más se faen.
|-
| Grid
| Rexella
| ...
|-
| Go to
| Dir a
| Saltar de un sitiu a otru nuna páxina web por exemplu.
|-
| Help
| Aida
| Conxuntu de documentos qu'espliquen el funcionamientu d'un sistema o una aplicación.
|-
| Hide
| Anubrir
| Facer que un elementu dexe de tar visible.
|-
| high-speed digital subscriber line (HDSL)
| HDSL
| Llinia d'abonáu dixital d'alta velocidá.
|-
| History
| Historia
| Rexistru de movimientos d'una aplicación
|-
| hit
| accesu
| Mou d'algamar un documentu ufiertáu pente medies d'un serviciu.
|-
| home page
| páxina d'aniciu
| Fueya que se pue configurar nun navegador Web pa ser la que carga de mano al arrincalu.
|-
| hosting
| agospiamientu
| Darréu de facer una páxina Web, hai qu'espublizala nun sirvidor que caltenga l'accesu permanente a Internet pa que los usuarios puean entrar. Poro, pídese a una empresa que dexe parte del discu duru d'ún de los sos sirvidores pa copiar los ficheros que necesita la páxina en cuestión. L'aición y el fechu de copiar los ficheros denómase "Hosting". Tamién al sitiu y al contratu, en casu de que'l serviciu seya de pagu.
|-
| hot area
| estaya activa
| Fastera d'una fueya Web onde se calca p'acceder a daqué.
|-
| hotlist
| llista de preferíos
| Llista d'elementos destacaos nun entornu Web. El términu "destacaos" pue venceyase a coses estremaes, como: non lleíos, importantes, nuevos, preferíos, etc.
|-
| HTML attribute
| atributu "HTML"
| Les páxines Web tán iguaes con un llinguaxe denomáu HTML. Nos documentos HTML amiéstense dellos símbolos qu'ufren la posibilidá d'especificar qué ye un títulu, qué ye un párrafu, qué ye una llista o tabla, etc. Los atributos son la parte del llinguaxe HTML que permiten especificar cómo ye esi títulu, el párrafu o la llista.
|-
| hub
| amestador, hub, Multiplicador
| Preséu que dexa compartir una conexón de rede a munchos equipos. La so función lléndase a repetir les señales que recibe peles diferentes boques de conexón.
|-
| hyperlink
| hiperenllaz
| Lligazón qu'un documentu caltién con otru rellacionáu. Calcando enriba'l mesmu l'usuariu solicitará la visualización del nuevu documentu enllazáu.
|-
| Hypertext Mark-up Language (HTML)
| HTML
| Denómase "HTML" al llinguaxe d'hipertestu sofitáu en XML y estandarizáu pola W3C que s'emplega pa presentar conteníos na Web. Tien como carauterística más importante el ser a referenciar documentos remotos xenerando con ello un entornu de navegación ente recursos.
|-
| HyperText Transfer Protocol (http)
| http
| Protocolu del nivel d'aplicación diseñáu pal tresporte d'hipertestu. Nun entornu cliente/sirvidor ye a tresportar cualquier clas d'información ente un sirvidor remotu y el PC del usuariu. Ye'l protocolu base de los servicios Web magar que tamién s'emplegue n'otros tipos de sistemes como'l P2P.
|-
| inbox
| caxa d'entrada, bandexa d'entrada
| Parte del operativu de corréu electrónicu onde s'asitien los correos que-y lleguen al usuariu. Tamién ye l'espaciu d'almacenamientu nel sirvidor de corréu onde se guarden los mensaxes d'un usuariu hasta qu'esti los descarga.
|-
| information and communications technologies
| teunoloxía de la informática y de les comunicaciones, TIC
| Entornu teunolóxicu rellacionáu colos sistemes informáticos y les telecomunicaciones.
|-
| information channels
| canales d'información
| Cualesquier mediu emplegáu pa esparder información.
|-
| information industry
| industria informática
| Industria que desendolca trabayos rellacionaos cola sociedá de la información, inxertos dientro de la estaya informática.
|-
| information provider
| fornidor d'información
| Empresa que facilita información algamable al traviés de la rede Internet.
|-
| insert
| inxertar
| ...
|-
| instant messaging
| mensaxería nel intre
| Conxuntu de teunoloxíes que son a unviar y recibir mensaxes nel intre ente dellos usuarios, faciendo posible qu'estos alderiquen ente ellos.
|-
| Integrated Services Digital Network (ISDN)
| ISDN, rede dixital de servicios inxertos
| Teunoloxía de rede que permite l'establecimientu de conexones dixitales estremu a estremu.
|-
| Interent Protocol (IP)
| protocolu d'Internet, IP
| Protocolu del nivel de rede que fai de capa d'interconexón de les estremaes redes d'Internet
|-
| interest group
| grupu d'interés
| Grupu iguáu por dalguna clas d'organización o consorciu pa la fechura de trabayos d'estandarización o investigación nun terrén determinao. Un exemplu d'estos grupos puen ser el MPEG-21 del MPEG o'l SYMM Group del W3C.
|-
| internal link
| enllaz internu
| Conexón entre dos recursos d'Internet que nun cunta con información dafechu pa llegar al recursu, sinon que necesita la direición d'otru.
|-
| internaut
| internauta
| Usuariu de los servicios allugaos na rede Internet.
|-
| Internet address
| señes d'Internet, señes IP
| Identificador xebráu en 4 bloques de númberos entre 0 y 255, separtaos por puntos, que denoma a un preséu n'Internet.
|-
| Internet network
| rede Internet, Internet
| Rede virtual que ye a interconeutar redes de diferentes tipos y compañíes pente medies del emplegu de l'arquitectura de protocolos TCP/IP
|-
| Internet Relay Chat (IRC)
| IRC
| Serviciu d'Internet empobináu a la comunicación interactiva onde dellos usuarios escriben comentarios que se tresmiten al empar a tolos que participen nel diálogu.
|-
| Internet Service Domain Name (ISDN)
| nome de dominiu de serviciu d'Internet
| Identificador asociáu a un conxuntu de recursos venceyaos a una compañía, organización, institución o grupu.
|-
| Internet surfing
| navegar pela Rede, restolar pela Rede
| Aición de movese ente diferentes documentos Web al traviés d'enllaces nos mesmos documentos.
|-
| internetwork
| interrede
| Rede qu'interconeuta redes de comunicaciones.
|-
| internetworking
| trabayu en rede
| Fechu de llevar darréu un llabor profesional de mou non presencial y emplegando la rede Internet.
|-
| Intranet
| intranet
| Rede interna y propia d'una compañía, institución o grupu que dexa la posibilidá d'accesu y intercomunicación ente los sos trabayadores.
|-
| IP television
| televisión IP
| Conxuntu de teunoloxíes que faen posible la tresmisión de señales de TV al traviés de redes IP.
|-
| Kernel
| Noyu, Kernel
| Parte fundamental d'un sistema operativu.
|-
| language
| llingua
| ...
|-
| link
| enllaz
| Lligazón qu'un documentu caltién con otru rellacionáu. Calcando enriba'l mesmu l'usuariu solicitará la visualización del nuevu documentu enllazáu.
|-
| local access number
| númberu d'accesu telefónicu
| Númberu de teléfonu que s'emplega pa coneutase a Internet per módem telefónicu.
|-
| lurk
| esclucar
| Aición de participar pasivamente nuna comunidá virtual. El casu más espardíu ye'l de la persona qu'emplega los foros d'Internet pero ensin enxamás nun escribir nellos.
|-
| lurker
| esclucador
| Usuariu de servicios d'internet comunitarios que nun fai otro que recibir, ensin aportar un res. El casu típicu ye l'usuariu de foros d'Internet qu'enxamas nun escribe nel foru; llee lo que escriben otros usuarios namái. Pue pescudase como un usuariu pasivu d'una comunidá virtual.
|-
| mail program
| programa de corréu
| Programa pal unvíu y receición de correos electrónicos.
|-
| mail server
| sirvidor de corréu
| Ordenador qu'amiesta un programa que lu fai actuar como una oficina de correos electrónica. Ye a recibir y unviar correos lo mesmo a usuarios del propiu sirvidor como d'otros.
|-
| mailing list moderator
| empobinador de llista de corréu
| Persona que xestiona l'intercambéu de correos ente un conxuntu de persones rexistraes nuna llista.
|-
| message body
| cuerpu del mensaxe
| Parte del corréu electrónicu que contién el mensaxe empobináu espresamente al destinatariu.
|-
| micropayment
| micropagu
| Sistema pa facer pagos de pequeñes cantidaes n'Internet que ye una alternativa a les transaiciones con tarxeta de creitu. Un tipu pue ser el pagu mediante l'unviu d'un SMS.
|-
| microtransaction
| microtransaición
| Fechu de comprar o vender un bien d'un valor mui pequeñu n'Internet.
|-
| mirror site
| espeyu
| Sitiu d'encontu que fai posible l'accesu cuando falla'l principal o cuando s'alluga más cerca del destinatariu col envís de facer tresmisiones apriesa.
|-
| moderated newsgroup
| foru llendáu
| Foru onde los llectores puen unviar los sos propios mensaxes y que cunta con un llendador que decide si los mensaxes unviaos puen espublizase o non.
|-
| moderator
| llendador
| Persona que xestiona les conversaciones nun foru d'internet y curia'l sentíu de les mesmes.
|-
| Mouse
| Mur
| Preséu d'entrada pa un equipu que sirve pa desplazar un punteru nuna pantalla. Recibe'l nome pola so forma asemeyada a un mur.
|-
| navigator
| navegador, restolador
| Programa o sistema pa la busca de documentos n'Internet pente medies de pallabres clave.
|-
| Net site
| sitiu d'Internet
| Portal Web o llugar d'Internet onde s'ufren servicios.
|-
| Net Speak
| xíriga d'Internet
| Xíriga emplegada n'Internet. Davezu lo que se quier ye aforrar pulsaciones del tecláu; poro, acúrtiense les pallabres o fáense nueves abreviatures.
|-
| Netart
| arte electrónicu
| Movimientu artísticu qu'emplega Internet como ferramienta principal d'espardimientu o como materia primo pal so trabayu.
|-
| Netrepreneur
| empresariu d'Internet
| Persona que fai negocios al traviés de la rede Internet.
|-
| networ operations center (noc)
| centru d'operaciones de rede (noc)
| Sitiu dende'l que se xestiona una rede o una parte d'una rede, normalmente d'un operador de comunicaciones.
|-
| network configuration
| configuración de rede
| Afitamientu de los valores y preseos d'una rede que faen vidable'l so funcionamientu.
|-
| Network switcher
| Direicionador de rede
| Preséu de rede que direiciona el tráficu de datos d'una rede.
|-
| new
| nuevu
| ...
|-
| newbie
| usuariu non avezáu
| Usuariu d'un serviciu d'Internet ensin esperiencia anterior nel so funcionamientu.
|-
| nickname
| nomatu
| Nome que s'emplega n'Internet pa identificar con él a un usuariu nun serviciu concretu. El casu más espardíu ye'l d'una persona que'escribe daqué nun foru. L'autor, pa identificase, ponse un nome imaxinariu. Davezu emplégase'l términu "Nick", del orixinal inglés "Nickname".
|-
| numbered list
| llista numberada
| Llista d'elementos en "HTML" que s'identifiquen al traviés de númberos ordenaos.
|-
| object
| oxetu
| ...
|-
| OK
| Aceutar
| Amosar conformidá [a un mensax del sistema]
|-
| on the Internet
| na Rede
| Relativu a la llocalización de cualquier recursu n'Internet.
|-
| online advertising
| publicidá na Rede
| Publicidá fecha al traviés de servicios d'internet qu'ufre al usuariu la so visualización y, nel so casu, la compra de productos estremaos.
|-
| online merchant
| mercaderu virtual
| Persona que viende los sos productos na rede.
|-
| online sales
| ventes na rede
| Xera o sistema que fai posible vender productos o servicios al traviés de la rede.
|-
| online shop
| tienda electrónica
| Portal Web qu'ufierta productos que se puen mercar pente medies d'operaciones electróniques.
|-
| online transaction
| transaición electrónica
| Operación comercial fecha al traviés d'un sistema informáticu.
|-
| openning tag
| marca d'entamu, etiqueta d'entamu
| Elementu que define l'aniciu de dalgún tipu d'elementu o descripción "XML".
|-
| option button
| botón de seleición
| Ñiciu de control, nun programa o nuna páxina Web, que-y dexa al usuariu escoyer una opción de control entre una riestra de posibilidaes.
|-
| organize
| encadarmar
| ...
|-
| outbox
| caxa de salida, bandexa de salida
| Parte del operativu de corréu electrónicu onde s'asitien temporalmente los correos qu'unvía l'usuariu. Cuando l'usuariu unvía un corréu, ésti nun se manda nel intre sinón que suel esperar un tiempu determináu enantes de contautar col sirvidor. Poro, los mensaxes esperen nesta parte del operativu de corréu.
|-
| Overflow
| Sobrecarga
| Fallu de software al intentar copiar una cantidá de datos nuna estaya que nun caben, pasando a otra estaya, lo que puede dar problemes
|-
| packet sniffer
| recoyedor y analizador de paquetes
| Sistema que dexa recoyer los paquetes qu'anden per una rede de comunicaciones. Empléguenlu los equipos d'análisis y los "pirates" pa llograr saber qué ye lo qu'anda pela rede.
|-
| pause
| posa (aición), posar (vb.)
| ...
|-
| payment gateway
| pasera de pagu
| Sistema pel qu'una tienda d'Internet facilita a un usuariu conexón a un bancu pa facer el pagu d'una compra de mou seguru.
|-
| peer to peer systems/services (P2P)
| sistemes/servicios ente pares, P2P
| Sistemes que nun se basen nel modelu cliente/sirvidor convencional, sinón qu'un mesmu programa fai de cliente y sirvidor al empar. Por exemplu, dalgunos programes de baxada de ficheros ufren la posibilidá a un usuariu de baxar archivos al mesmu tiempu que dexen qu'otros usuarios empleguen ficheros del so ordenador.
|-
| personal home page
| páxina personal
| Fueya Web con información personal.
|-
| phishing
| phishing
| Conxuntu de téuniques que dexen a un atacante engañar a un usuariu d'Internet pa que-y unvíe datos confidenciales.
|-
| pipe
| canal de comunicación
| Esti términu fai referencia a una canal unidireicional de comunicación ente dos procesos.
|-
| Play
| Reproducir
| ...
|-
| plug-in
| módulu complementariu, plug-in, plugin
| Programa d'ordenador que s'inxer como complementu d'otru programa, dando-y al caberu una funcionalidá amestada. Asina, el programa principal executa'l programa secundariu cuando lu necesita pa daqué. Anguaño tán mui espardíos, sobre too como complementos de los navegadores d'Internet. Por exemplu, un navegador davezu nun ye a lleer archivos pdf; poro, ye necesario amesta-y un complementu (o "plugin") pa poder lleer esta mena d'archivos.
|-
| podcast
| podcast
| Conxuntu de téuniques pa facer archivos de soníu y espardelos. d'esti mou un usuariu podrá soscribise y baxalos de la rede pa sentilos cuando-y pruya.
|-
| pop-up
| ventanu, ventanu emerxente
| ...
|-
| port
| puertu
| Puntu lóxicu d'accesu a la rede pa les aplicaciones y servicios que tán activos nun ordenador. Pue acutalos el propiu programa o escoyelos el sistema operativu.
|-
| post (action)
| espublizar
| Asoleyar una anuncia o un mensaxe nun sitiu d'Internet.
|-
| postmaster
| xestor de corréu
| Sistema pa l'alministración d'estafetes de corréu electróniques.
|-
| Provider
| Fornidor
| Empresa dedicada a coneutar a Internet a los usuarios, o les estremaes redes que tengan, y a dar el sofitu necesariu pa que l'accesu furrule bien.
|-
| proxy
| proxy
| Davezu ye un términu que s'emplega pa referise a un programa que representa a otru, faciendo d'intermediariu. El casu más espardíu ye'l d'un "proxy Web", que ye un programa que dexa la posibilidá d'entrar n'Internet a dellos navegadores que de mano nun podríen acceder pola mor de seguridá o d'otra mena de cuestiones. Cuando un usuariu quier aniciar una páxina Web, el so navegador manda-y la petición al "proxy" y el "proxy" tresmítela al sirvidor de destín. La respuesta va del sirvidor al "proxy" y del "proxy" al navegador.
|-
| proxy server
| sirvidor proxy
| Ordenador qu'amiesta un programa específicu que-y permite ser un puntu intermediu ente los clientes y el sirvidor. La función específica que fai depende de la clas de serviciu.
|-
| Quality of Service (QoS)
| calidá de serviciu
| Conxuntu de métriques que s'empleguen pa evaluar la calidá cola que s'ufierta a un usuariu un serviciu.
|-
| query template
| modelu de consulta
| Fechu de mercar o vender un bien d'un valor mui pequeñu n'Internet.
|-
| Quit
| Colar
| D'una aplicación o sistema.
|-
| radio button
| botón d'escoyeta
| Ñiciu de control, nun programa o nuna páxina Web, que-y dexa al usuariu escoyer una opción de control entre una riestra de posibilidaes.
|-
| Random
| Al debalu
| Ensin regles nin orde [ex: Caráuteres xeneraos al debalu pa una clave temporal. Sentir música al debalu, ensin escoyer los cantares.]
|-
| Redo
| Refacer
| ...
|-
| Replace
| Trocar
| Sustituyir un ficheru por otru, [cadenes de testu, etc.]
|-
| Repository
| Depósitu
| Llugar (sirvidor) onde se deposita software o otru material, pa ponelu a disposición pública.
|-
| Reset
| Reafitar, Rearmar
| Reafitar: poner [unes preferecies, opciones, etc.] como taba nun principiu. Rearmar: Reaniciar un sistema
|-
| Restart
| Reaniciar
| Zarra, salir o apagara y poner en funcionamientu otra vuelta y de secute un sistema, aplicación, etc...
|-
| rip
| rippear
| Aición de copiar los archivos d'un DVD al discu duru, dexando al llau la proteición que traen de serie.
|-
| Rotate
| Voltiar
| Dar vuelta o dar la vuelta a [daqué]. (ex: una semeya, videu, etc.)
|-
| Router
| Empobinador, Router
| Preséu de rede qu'indica les direiciones que tienen de siguir los distintos paquetes que n'ella circulen.
|-
| Routing Internet Protocol (RIP)
| protocolu de direicionamientu d'Internet, RIP
| Protocolu de direicionamientu sofitáu en vectores de distancies, onde la métrica emplegada ye'l númberu de saltos.
|-
| Row
| Filera
| Conxuntu d'elementos que s'amuesen ordenaos un detrás d'otru n'horizontal [caxellos nuna fueya de cálculu, etc.]
|-
| Save
| Guardar
| Guardar un documentu o ficheru en un espaciu físicu o virtual d'un sistema.
|-
| script
| script
| Conxuntu d'instrucciones nun llinguaxe determináu pal desarrollu d'aplicaciones posteriores. Tamién se conoz como "programa llixeru".
|-
| scripting
| programación de scripts
| Fechura d'aplicaciones llixeres afitaes en llinguaxes de programación cenciellos y empobinaos al desarrollu rápidu de programes.
|-
| Search
| Guetar
| Un ficheru, una cadena de testu, etc...
|-
| search engine
| guetador, buscador
| Sistema pa buscar un documentu emplegando dalguna pallabra clave o elementu del mesmu.
|-
| secure certificate
| certificáu de seguridá
| Certificáu emitíu por una entidá certificadora que dexa a los clientes d'una compañía d'Internet tener seguranza de que la empresa ye la que diz ser.
|-
| Secure Electronic Transaction
| transaición electrónica segura
| Procesu que fai posible la igua d'operaciones comerciales segures al traviés de la rede Internet.
|-
| Select
| Seleicionar, esbillar
| ...
|-
| semantic Web
| Web semántica
| Fueya Web que caltién información semántica al rodiu de los sos conteníos pa facer vidables busques y rellaciones con otros documentos.
|-
| server computer
| sirvidor
| Ordenador qu'amiesta un programa específicu que-y permite ufiertar un serviciu a traviés de la rede.
|-
| server-side
| del llau del sirvidor
| Función que se fai nel llau del sirvidor en sistemes que tienen arquitectures cliente/sirvidor.
|-
| service provider
| fornidor de servicios
| Empresa que facilita servicios algamables al traviés de la rede Internet.
|-
| Set
| Afitar
| Poner seguru y en condiciones [preferencies, opciones, etc.]
|-
| set-top box (STB)
| descodificador
| Preséu que fai posible'l camudamientu y/o descodificiación d'una señal pa la so visualización nuna pantalla. Arriendes d'ello, dexa acceder a Internet y al usu de dellos tipos de servicios interactivos.
|-
| shoulder surfer
| validador de llicencia
| Preséu emplegáu por dellos programes pa torgar l'usu de copies pirates. L'aplicación unvía un mensaxe al puertu onde s'asitia'l validador de llicencia. Esta torna un mensaxe de respuesta. En casu de nun tener esti validador el programa dexará de funcionar.
|-
| Show
| Amosar
| Facer visible un elementu
|-
| Simple Mail Transfer Protocol (SMTP)
| protocolu simple de tresferencia de corréu, SMTP
| Protocolu del nivel d'aplicación pal intercambéu de mensaxes de corréu electrónicu ente delles estafetes.
|-
| site map
| mapa de Web
| Esquema qu'individualiza les fueyes d'un sitiu Web y la navegación ente les mesmes.
|-
| slot
| Coneutor
| Ralura pola que pueden espandise les funcionalidaes d'un hardware coneutando-y otru.
|-
| snail mail
| corréu postal
| Serviciu de corréu postal.
|-
| sort
| axeitar
| ...
|-
| source code
| códigu fonte
| Códigu desendolcáu por un programador pa ser recuperáu y executáu darréu n'ordenador.
|-
| spam
| corréu puxarra, spam
| Corréu electrónicu qu'un usuariu recibe ensin solicitalu o d'un remitente non conocíu. Davezu trátase de mensaxes con un oxetivu comercial y dacuando puen tresportar virus inxertos.
|-
| Start
| Aniciar
| Poner en funcionamientu un sistema, aplicación, etc
|-
| streaming technology
| teunoloxía de streaming
| Conxuntu de teunoloxíes pa facer una distribución de videu per Internet, pente medies d'una información xebrada, una distribución temporizada y una aplicación de téuniques de calidá de serviciu.
|-
| streaming video
| fluxu de videu
| Conxuntu de conteníos de videu que se tresmite a un usuariu dende un sirvidor alloñáu.
|-
| style sheet
| fueya d'estilu
| Elementu Web especificáu pol W3C que define la representación visual del conteníu de les fueyes HTML asociaes.
|-
| Subject
| Asuntu
| sust. Cuestión o materia [de la que se fala, nun corréu, mensaxe, etc]
|-
| subnetwork
| sorrede
| Conxuntu d'ordenadores dientro d'un sistema que s'organicen iguando una rede.
|-
| Support
| Sofitu
| Aida qu'una persona ufre a otra pa superar dalgún problema téunicu.
|-
| system operator
| alministrador del sistema
| Persona que tien al so cargu l'alministración d'un sistema informáticu.
|-
| tab
| llingüeta
| ...
|-
| tag
| marca, etiqueta
| Elementu definíu con un conxuntu de carauteres llendaos por "<" y ">" propios de los llinguaxes de representación sofitaos en "XML". Xeneralmente defínense por pareyes, de mou que hai un elementu d'entamu y otru de pieslle.
|-
| Telnet
| Telnet
| Serviciu que dexa facer xestiones interactives nun computador alloñáu.
|-
| thumbnail image
| imaxe amenorgada
| Imaxe de tamañu reducíu que se pon como ñiciu de la imaxe completa. Emplégase pa economizar espaciu nes fueyes Web.
|-
| To store
| Atroxar
| Guardar, almacenar datos nun sistema.
|-
| Tool
| Ferramienta
| ...
|-
| top-level domain name
| nome de dominiu cimeru
| Identificador del dominiu nel primer nivel xerárquicu.
|-
| Transmission Control Protocol (TCP)
| protocolu de control de la tresmisión, TCP
| Protocolu del nivel de tresporte, que tien como principales carauterístiques que ye fiable y ta orientáu a la conexón.
|-
| trojan
| troyán
| Conxuntu d'instrucciones dañibles que, tapecíes dientro un programa, xueguen un llabor estremáu al que s'espera d'elles.
|-
| undo
| desfacer
| ...
|-
| uniform resource locator (URL)
| URL
| Nome o identificador que fai posible atopar un recursu en cualquier puntu de la rede Internet.
|-
| unsubscribe
| dase de baxa, desapuntase, esborrase
| Separtase de dalgún tipu de serviciu basáu en soscripción, por exemplu, d'una llista de corréu.
|-
| update
| anovar
| ...
|-
| upload
| xubir
| Tresmitir y atropar dalguna clas d'archivos nun sirvidor.
|-
| video conferencing
| videuconferencia
| Sistema qu'ufre la posibilidá de comunicaciones de videu bidireicional faciendo posible un aconceyamientu virtual ente dellos puntos.
|-
| video server
| sirvidor de videu
| Ordenador qu'amiesta un programa específicu que-y permite ufiertar servicios de soníu y videu per Internet.
|-
| viewer
| visor
| Programa que dexa ver el conteníu d'algún tipu de ficheru.
|-
| virtual market
| mercáu virtual
| Mercáu n'Internet onde los usuarios puen buscar coses, esaminar los artículos disponibles, mercar daqué y facer pagu.
|-
| virtual office
| oficina electrónica
| Portal d'Internet que dexa facer dellos llabores de mou qu'asemeya lo que se pue facer nuna oficina tradicional.
|-
| virtual private network (vpn)
| rede privada virtual, VPN
| Rede lóxica qu'emplega una o más redes físiques, cifrando los datos que s'unvíen col envís de protexelos.
|-
| virtual sex
| sexu na rede, cibersexu
| Conteníos y servicios de temática sexual ufiertaos a traviés d'Internet.
|-
| virtual travel
| viaxe virtual
| Mou de conocer llugares emplegando la rede Internet. Trátase de dir baxando información al rodiu del sitiu qu'una persona quier conocer.
|-
| virus
| virus
| Secuencia de códigu dañible que s'inxerta nun programa, de mou qu'al executase ye a xenerar dalgún dañu nel ordenador qu'enceta. Estos códigos son a reproducise lo mesmo que los virus biolóxicos.
|-
| visited link
| enllaz andáu, enllaz visitáu
| Conexón ente dos recursos d'Internet que yá s'emplegó previamente.
|-
| volume
| volume
| ...
|-
| Warning
| Avisu
| Mensaxe qu'amuesa un sistema o aplicación pa llamar l'atención sobre dalgún socesu importante.
|-
| Web design
| diseñu d'un sitiu Web
| Procesu pel que se diseña un sitiu afitáu nun conxuntu de fueyes Web.
|-
| Web designer
| diseñador Web
| Persona que fai o igua una páxina Web.
|-
| Web editor
| editor de webs
| Aplicación informática pa la edición de documentos en formatu "XML" o dalgún de los sos derivaos.
|-
| Web list
| llistáu de Webs
| Rellación de fueyes Web.
|-
| Web page
| páxina Web
| Documentu multimedia que funciona pente medies d'un navegador (inclúi testu, imáxenes, etc.).
|-
| Web server
| sirvidor Web
| Ordenador qu'amiesta un programa específicu que-y permite ufiertar un serviciu Web.
|-
| Web site
| sitiu Web
| Conxuntu de fueyes Web d'una empresa, grupu o institución.
|-
| Webmaster
| alministrador Web
| Persona qu'alministra un sitiu Web. Ye l'usuariu d'un sirvidor d'Internet que tien el preste pa espublizar una páxina Web, camudar l'estilu o conteníu de les páxines, etc. Davezu, suel dexar unes señes de corréu o dalgún mecanismu de contautu nes páxines col envís de que-y digan, nel so casu, si daqué nun funciona bien.
|-
| wiki
| wiki
| Sitiu Web collaborativu que puen editar en comuña dellos usuarios. D'esti mou y llueu de rexistrase, un usuariu pue amestar, esborrar o camudar información ufiertada previamente por otru usuariu.
|-
| window
| ventana
| ...
|-
| wireless application protocol (WAP)
| protocolu d'aplicación inalámbricu, WAP
| Arquiteutura de protocolos pa comunicaciones de datos al traviés de redes de telefonía móvil. Anguaño hai dos versiones "WAP 1.0" y "WAP 2.0", siendo la cabera dafechu compatible cola arquiteutura d'Internet "TCP/IP".
|-
| wizard
| encontu, asistente
| ...
|-
| World Wide Web (WWW)
| Web, WWW
| Serviciu d'Internet que fai posible la baxada de documentos d'hipertestu.
|-
| worm
| guxán
| Programa dañible que ye a executase y espardese por sí mesmu. De xemes en cuando, tresporta un virus qu'ataca a los equipos onde s'asitia.
|-
| Zoom in
| Averar, Aumentar
| Averar o aumentar un elementu pa velu más grande [una semeya, testu... etc]
|-
| Zoom out
| Allonxar, Amenorgar
| Allonxar o amenorgar un elementu pa velu más pequeñu [una semeya, testu... etc]
|}
