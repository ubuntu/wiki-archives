{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== Tygodnik Użytkowników Ubuntu - numer #1 ==

Tygodnik Użytkowników Ubuntu - numer #1, tydzień od 28 Maja 2006 do 3 Czerwca 2006

Zawsze znajdziesz ten i inne numery tygodnika pod adresem:
 https://wiki.ubuntu.com/UbuntuWeeklyNewsletter

=== W tym numerze ===

* Nowy wygląd www.ubuntu.com
* Imprezy z okazji wydania Dapper'a
* Java w Multiverse
* VMware Player w Multiverse
* Wydanie Ubuntu 6.06 LTS
* Wydanie Kubuntu 6.06 LTS
* Wydanie Edubuntu 6.06 LTS
* Wydanie Xubuntu 6.06
* Zlot developerów w Paryżu
* Pomysły dla Edgy Eft'a
* i więcej...

=== Ogólne wiadomości ze społeczności ===

==== Pierwszy numer Tygodnika Użytkowników Ubuntu ====

Witamy w pierwszym numerze Tygodnika Użytkowników Ubuntu. Każdego tygodnia postaramy się pisać w tym miejscu o wiadomościach ze społeczności Ubuntu, o wszystkim co jest związane z Ubuntu, Kubuntu, Edubuntu, Xubuntu (i pewnie innych *buntach). Mamy nadzieję, że spodoba wam się idea tych tygodników i będziecie je czytać z taką samą przyjemnością z jaką my je będziemy pisać każdego tygodnia.

==== Nowe szaty www.ubuntu.com ====

Razem z wydaniem nowej wersji systemu - Ubuntu 6.06 LTS pragniemy zaprezentować wam naszą nową, ulepszoną stronę - http://www.ubuntu.com/ . Strona jest teraz lepiej zorganizowana i z pewnością wygląda lepiej. Zresztą, oceń sam:

 http://www.ubuntu.com/

==== Imprezy ====

NARESZCIE, Ubuntu 6.06 LTS (Dapper Drake) jest na wolności, co jest ogromnym powodem do radości niezależnie od tego, czy byłeś zaangażowany w jego tworzenie czy po prostu cieszysz się, że kolejna wersja twojej ulubionej dystrybucji jest już dostępna.

1 Czerwiec to dzień Ubuntu 6.06 LTS (LTS oznacza Długoterminowe Wsparcie Techniczne). Z tej okazji zostało zorganizowanych wiele imprez w wielu różnych krajach. Ale to nie koniec, albowiem planowane są kolejne. Nie krępuj się, zbierz znajomych w swoim ulubionym pub'ie, parku czy remizie i obchodź razem z nami ten szczególny dzień! Więcej informacji znajdziesz na stronie:

 https://wiki.ubuntu.com/DapperReleaseParties

==== Nowe programy ====

Pod koniec tworzenia Ubuntu 6.06 LTS kilka nowych aplikacji zostało włączonych jako podstawowe pakiety dystybucji. Dwa z nich to SUN Java i VMware Player, które od teraz można zainstalować tak jak każdą inną aplikację w Ubuntu - bez problemu!

 NOTKA: Jeśli nie jesteś pewien w jaki sposób instalować nowe oprogramowanie, odwiedź stronę https://wiki.ubuntu.com/InstallingSoftware

===== SUN Java =====

Nowy dyrektor firmy Sun, Jonathan Schwartz, ogłosił nową licencję, która będzie używana przy dystrybucji oprogramowania firmy - Distributor License for Java (DLJ) podczas swojego przemówienia na tegorocznej konferencji ``Java``One. Nowa licencja umożliwia dystrybucjom, w szczególności Ubuntu i Debian'owi rozpowszechnianie Java'y jako integralnej części systemu. Żeby tego było mało, została już utworzona paczka z Javą i można ją znaleźć w repozytorium Multiverse, gotową do pobrania. Paczka z JRE (Java Runtime Environment), oprogramowaniem przeznaczonym w szczególności dla końcowych użytkowników nazywa się '''sun-java5-jre''', natomiast paczka z JDK (Java Development Kit) to '''sun-java5-jdk'''.

Jeśli chcesz przeczytać oficjalne oświadczenie prasowe, wejdź na:

 http://www.desktoplinux.com/news/NS6957752431.html

===== VMware Player =====

VMware Player to dość popularne środowisko do wirtualizacji komputera, świetne do testowania oprogramowania jak i korzystania z programów pod inne systemy operacyjne. Instalacja VMware Player'a była w przeszłości dosyć trudna, zważywszy na fakt, iż potrzeba było instalować i kompilować sporo pakietów, co może być barierą szczególnie dla nowych użytkowników Linuksa. Od teraz, VMware Player jest dostępny w Ubuntu - w repozytorium Multiverse i jego instalacja jest bajecznie prosta. Paczka nazywa się '''vmware-player'''.

=== Ubuntu ===

Sekcja ta opisuje co się działo w świecie Ubuntu.

==== Wydanie Ubuntu 6.06 LTS ====

Zespół Ubuntu ma zaszczyt ogłosić wydanie Ubuntu 6.06 LTS, o kodowej nazwie "Dapper Drake" (Szykowny Kaczor ?). Ta edycja systemu zawiera zarówno płyty Desktop CD z których można odpalić i zainstalować system, a także alternatywne płyty instalacyjne w trybie tekstowym, dla różnych architektur i wersji systemu - Ubuntu, Kubuntu i Edubuntu.

Ubuntu to dystrybucja Linuksa nadająca się zarówno na system biurkowy jak i serwer. Wśród zalet tej dystrybucji można wymienić między innymi szybką i łatwą instalację, regularny cykl wydawniczy, starannie dobrany zestaw domyślnie zainstalowanych pakietów, dostęp do każdej paczki z sieci którą jesteś w stanie wyobrazić przez kilka kliknięć myszą, a także profesjonalną pomoc techniczną z Canonical Ltd. i wielu innych firm na całym świecie.

Dziękujemy wszystkim, którzy pomogli nam w testowaniu Ubuntu.

 Oficjalne ogłoszenie prasowe: https://lists.ubuntu.com/archives/ubuntu-announce/2006-June/000083.html

 Wstępne spojrzenie: https://wiki.ubuntu.com/DapperReleaseNotes

 Wycieczka po systemie: http://www.ubuntu.com/desktop

 Pobieranie: http://www.ubuntu.com/download

 Zamów darmowe płyty: https://shipit.ubuntu.com/

==== Zrzuty ekranów z Ubuntu 6.06 LTS ====

Serwis OSDir posiada obszerną galerię zrzutów ekranu z Ubuntu 6.06.

 http://shots.osdir.com/slideshows/slideshow.php?release=659&slide=4&title=ubuntu+6.06+screenshots

==== Uaktualnienia Ubuntu 6.06 LTS ====

Od wydania Ubuntu 6.06 LTS poniższe pakiety zostały zaktualizowane. Nowe wersje zawierają poprawione niektóre błędy i tłumaczenia.

* deskbar-applet 2.14.2-0ubuntu1
* evince 0.5.2-0ubuntu3
* fast-user-switch-applet 2.14.2-0ubuntu1
* file-roller 2.14.3-0ubuntu1
* gnome-backgrounds 2.14.2.1-0ubuntu1
* gedit 2.14.3-0ubuntu1
* zenity 2.14.2-0ubuntu1
* glib2.0 2.10.3-0ubuntu1
* pessulus 0.9.2-0ubuntu1
* epiphany-browser 2.14.2.1-0ubuntu1

Nigdy nie zapomninaj ściągać uaktualnień :).

==== Plany na Edgy'ego ====

Rozpoczeło się już planowanie nowej edycji Ubuntu, Edgy Eft. Zbieramy wszelkie pomysły na stronach wiki, i postaramy się przekonwertować je na odpowiednie specyfikacje dla zlotu developerów w Paryżu pod koniec czerwca. Jeśli masz jakieś pomysły, nie krępuj się i dodaj je na stronę:

 https://wiki.ubuntu.com/CommunityEdgyIdeas

Matt Zimmerman, nasz nieustraszony naczelny technik ma także swoją stronę z pomysłami na Edgy'ego:

 https://wiki.ubuntu.com/MattZimmerman/EdgyIdeas

==== Zlot developerów w Paryżu ====

Zlot Developerów Ubuntu będzie miał miejsce w tym roku w Paryskim hotelu Charles de Gaulle, od 19 do 23 Czerwca 2006. Zapraszamy wszystkich zainteresowanych! (pamiętaj jednak, że jest to spotkanie ściśle developerskie). Jeśli jesteś zainteresowany przybyciem, odwiedź stronę:

 https://wiki.ubuntu.com/UbuntuDeveloperSummitParis

Aktualna lista uczestników znajduje się pod adresem:

 https://wiki.ubuntu.com/UbuntuDeveloperSummitParis/Attendees

=== Kubuntu ===

Poniższa sekcja zawiera informacje i nowości dotyczące Kubuntu.

==== Wydanie Kubuntu 6.06 LTS ====

Kubuntu 6.06 LTS zostało wydane. Jest już dostępne do pobrania, lub też jeśli wolisz, po raz pierwszy możesz je zamówić poprzez system ShipIt. To wydanie Kubuntu zawiera KDE 3.5.2, a także nowy instalator dzięki któremu możesz zainstalować system bezpośrednio z nowego Desktop CD. Skupiliśmy się głownie na stabilności i poprawkach w systemie, ponieważ jest to nasze pierwsze wydanie o Długoterminowym Wsparciu Technicznym (Long Term Support) i będzie przez nas wspierane przez 3 lata na systemach biurkowych i aż 5 lat dla edycji serwerowej.

Dziękujemy wszystkim którzy pomogli w testowaniu tego wydania.

 Oficjalne ogłoszenie i wycieczka: http://kubuntu.org/announcements/6.06-lts-release.php

 Pobieranie: http://kubuntu.org/download.php

 Zamów darmowe płyty: https://shipit.kubuntu.org/

==== Plany na Edgy'ego ====

Planowanie nowej edycji Kubuntu, Edgy Eft zostało rozpoczęte. Zbieramy wszelkie pomysły na stronach wiki, i postaramy się przekonwertować je na odpowiednie specyfikacje dla zlotu developerów w Paryżu pod koniec czerwca. Jeśli masz jakieś pomysły, nie krępuj się i dodaj je na stronę:

  https://wiki.kubuntu.org/KubuntuFutureIdeas

==== Zlot developerów w Paryżu ====

Wśród uczestników Zlotu Developerów Ubuntu znajdzie się wielu utalentowanych programistów, takich jak Anthony Mercantine (autor paczki kubuntu-default-settings), Peter Rockai (twórca Adept'a) czy Simon Edwards (twórca Guidance'a).

Postaraliśmy się także o gości z projektu KDE. Sebas Krugler, Ellen Reitmayr, Ken Wimer, Kevin Ottens i Aaron Seigo razem postarają się zrobić z tej imprezy najlepszy zlot dla developerów Kubuntu.

=== Edubuntu ===

W tej sekcji znajdziesz informacje i nowości ze świata Edubuntu.

==== Wydanie Edubuntu 6.06 LTS ====

Zespół Edubuntu ma zaszczyt ogłosić wydanie Edubuntu 6.06 LTS (z Długoterminowym Wsparciem Technicznym) - edycję "Dapper Drake". Wydanie to zawiera zarówno płyty Live CD, Install CD, a także płyty DVD dla architektur i386, PPc i AMD64.

Edubuntu to gałąź projektu Ubuntu skupiająca się na pomocy w edukacji, oferująca szybką i łatwą instalację samodzielnych systemów, a także systemów klienckich i serwerów. Edubuntu 6.06 oferuje także długoterminowe aktualizacje bezpieczeństwa po wydaniu samego systemu (3 lata dla systemów biurkowych, 5 lat dla serwerowych), starannie dobraną listę domyślnie zainstalowanych pakietów i ogromną liczbę paczek które można pobrać z Internetu.

Dziękujemy wszystkim, którzy pomogli przy testowaniu tego wydania.

 Oficjalne ogłoszenie prasowe: http://www.edubuntu.org/news/5

 Wycieczka po systemie: http://www.edubuntu.org/Screenshots

 Pobieranie: http://releases.ubuntu.com/edubuntu/6.06/

 Zamów darmowe płyty: https://shipit.edubuntu.org/

=== Xubuntu ===

W sekcji tej zbieramy informacje dotyczące Xubuntu.

==== Wydanie Xubuntu 6.06 ====

Xubuntu to najnowsza oficjalna pochodna dystrybucja Ubuntu, używająca środowiska graficznego Xfce i szerokiego wyboru aplikacji GTK2. Jest nastawiona na bycie idealną dystrybucją dla słabszych komputerów i systemów klienckich. Xubuntu zostało stworzone na solidnym fundamencie Ubuntu, dzięki czemu obsługuje ogromną liczbę urządzeń a także umożliwia dostęp do rozległych repozytoriów zawierających oprogramowanie dodatkowe.

Dziękujemy wszystkim, którzy pomogli przy testowaniu tego wydania.

 Oficjalne ogłoszenie prasowe: https://lists.ubuntu.com/archives/ubuntu-announce/2006-June/000084.html

 Wstępne spojrzenie: https://wiki.ubuntu.com/XubuntuDapperReleaseNotes

 Pobieranie: http://cdimage.ubuntu.com/xubuntu/releases/dapper/release/

=== Piszą o nas ===

==== iTWire ====

Autor tego artykułu na iTWire myśli, że Linux nie ma perspektyw na architekturze SPARC. Choć my się z tym nie zgadzamy, nadal uważamy, że jest to dosyć interesujący artykuł:

 '''Sun się odcina, Linux na Sparc zawiedzie, twierdzi analityk''' - http://www.itwire.com.au/content/view/4491/53/

==== Top Tech News ====

 '''Sun toruje drogę dla Ubuntu na serwery Sparc''' - http://www.toptechnews.com/story.xhtml?story_id=001000000XOC

=== Inne artykuły i oświadczenia prasowe ===

Jak zawsze, wszelkie nowości znajdziesz na stronach

 http://www.ubuntu.com/news

i

 http://fridge.ubuntu.com/

=== Podsumowanie ===

Dziękujemy za przeczytanie tego tygodnika. Do zobaczenia w następnym tygodniu!

=== Polska Edycja ===

Tygodnik został przetłumaczony na język polski przez Macieja "mav" Trębacza. Wszelkie modyfikacje i poprawki mające na celu podniesienie jakości tłumaczenia, jak i dodawanie nowości typowych dla naszego kraju są jak najbardziej wskazane :).

=== Kontakt ===

Dokument ten jest tworzony przez Grupę Dokumentacyjną Ubuntu. Jeśli masz jakieś sugestie, lub po prostu chciałbyś coś przekazać twórcom, możesz wysłać im wiadomość na adres ubuntu-doc@lists.ubuntu.com lub też użyć innych metod kontaktu opisanych na stronie <nowiki>[[https://wiki.ubuntu.com/DocumentationTeam/Contact|Ubuntu Documentation Team Contact Information Page]]</nowiki>.
