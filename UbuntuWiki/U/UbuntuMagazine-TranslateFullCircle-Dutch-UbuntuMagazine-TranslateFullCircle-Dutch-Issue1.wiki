{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

Gaarna hieronder de vertaalde tekst van Issue 1# ZONDER OPMAAK te plakken:

== Editoriaal ==

Editoriaal

Het grote nieuws deze maand was toch wel Dell's aankondiging dat op PC's en laptops Ubuntu zal worden meegeleverd. Natuurlijk gaat het maar om 1 bedrijf, maar - en corrigeer me als ik fout zit - Microsoft begon hun wereldheerschappij door 1 deal met IBM. En als Microsoft het kan, dan kunnen wij dat ook... maar beter!

Ik wil bij deze ook iedereen in de Ubuntu-gemeenschap danken die van het eerste nummer van full circle zo'n succes heeft gemaakt! Ik wou dat ik alle namen hier kon vermelden, maar daar zouden we een heel tijdschrift mee kunnen volschrijven. Binnen een week hadden we al 25.000 downloads! Terwijl ik dit schrijf zijn we op weg naar 35.000 downloads. Slechts enkele dagen na de uitgave van nummer 0 werden we overspoeld door mails van vrijwilligers die full circle wilden vertalen. We hebben op het moment dat ik dit schrijf drie vertalingen beschikbaar op onze website, en er komen er nog een paar aan. Als u ons wilt helpen met het vertalen van dit magazine in uw moedertaal, ga dan een kijkje nemen op onze wikivertalingspagina, lees de richtlijnen, en begin eraan!

Als familiegeschiedenis iets voor u is, dan hebben we iets leuks voor u in petto deze maand. In dit nummer nemen we een kijkje bij GRAMPS - stamboomsoftware voor Linux - en interviewen we de ontwikkelaar! 

Bent u eerder een Do It Yourself-type? Lees dan snel eens door onze how-to's. Deze maand hebben we het over de mappenstructuur van Ubuntu en leiden we je in in Scribus en MythTV.

Ik hoop dat u wat hebt aan dit eerste nummer en denk eraan: mijn team en ik zijn te vinden op het forum via www.fullcirclemagazine.org en via IRC op kanaal #fullcirclemagazine op de server irc.freenode.org. Kom gerust eens gedag zeggen!

Het beste! Ronnie - Hoofdredacteur

Met dank aan linuxgeekery voor de website en de domeinnaam; mykalReborn, ookooboontoo en mrmonday voor het full circle logo; UbuntuForums.org omdat ze ons hun forum lieten spammen terwijl alles werd georganiseerd; het Ubuntu Marketing Team voor het helpen promoten van dit magazine; en vooral de hele Ubuntu-gemeenschap omdat ze een grote, behulpzame, blije familie zijn.

== Dell maakt een deal met Ubuntu! ==

Dell maakt een deal met Ubuntu!

Na het aanhoudende verzoek van Dell-klanten om Linux mee te leveren met zijn laptops, maakte Michael Dell - de CEO van Dell - bekend dat hij Ubuntu 7.04 op zijn thuislaptop gebruikt.

Slechts dagen nadien kondigde Dell aan dat het Ubuntu 7.04 met bepaalde laptops en desktopcomputers zou gaan meeleveren.

Dit idee kwam er nadat Dell een site lanceerde waar bezoekers konden opgeven welke verbeteringen zij graag zouden zien bij toekomstige Dell-computers. De site werd al snel overspoeld met gebruikers die graag Linux op hun PC wilden in plaats van Windows. Petje af voor Dell; zij luisterden naar hun klanten en gaven er gehoor aan. Bravo!

sunnzy@gmail.com

== Wist je dat? ==

WIST JE DAT?

Elke nieuwe versie van Ubuntu krijgt de naam van een dier mee zoals Hedgehog (egel) of Badger (das). Voor Feisty Fawn(moedig hertenjong) was er Edgy Eft (gespannen salamander), maar wat is 'Eft' eigenlijk voor dier?

'Gedurende tijd direct na de metamorfose, gaan veel Noord-Amerikaanse salamandersoorten door een fase genaamd de 'Eft-fase'. Soms verandert hun huid van kleur. De Efts leven alleen op het land. Pas wanneer de Eft volwassen wordt, speelt het leven van een salamander zich af in meer waterige gebieden'.- Wikipedia

== Schendt Linux Microsoft-patenten? ==

Schendt Linux Microsoft-patenten?

Brad Smith, de hoofdadvocaat van Microsoft, heeft gezegd dat opensource-software 235 Microsoft-patenten zou schenden. Het gaat om 42 patenten in de Linuxkernel, 65 in de Linuxinterface en 46 in OpenOffice.org.

"Eerlijk is eerlijk. We leven in een wereld waar we intellectueel eigendom naleven en dat aanmoedigen. Opensource-software moet dezelfde regels volgen als de anderen,"; aldus Microsoft's CEO Steve Ballmer.

Mocht Microsoft hiermee doorgaan, dan krijgt dit verhaal mogelijk nog een staartje. Er wordt hier en daar namelijk gefluisterd dat Microsoft zelf patenten van anderen schendt. Of het waar is wat Microsoft beweert, is nog niet bevestigd.

== Ubuntu gaat mobiel ==

Ubuntu gaat mobiel

BBC news meldt dat er een mobiele versie van Ubuntu in de maak is. Deze versie zal geschikt zijn voor apparaten en GSM's met internetverbinding. De mensen achter het project hopen tegen oktober 2007 de eerste versie uit te kunnen brengen. Het besturingssysteem zal ontwikkeld worden door leden van de Ubuntu-gemeenschap, samen met medewerkers van processorenbakker Intel.

Bron - http://news.bbc.co.uk/1/hi/technology/6634195.stm

== Ubuntu Tribe - The movie (pagina 5) ==

Ubuntu Tribe - The movie 

Ubuntu Tribe is een semi-documentaire en cyberromantische komedie die gefilmd werd rekening houdende met de Dogme95-regels. De korte film, die nog steeds in ontwikkeling is, zal online verspreid worden onder een Creative Commons-licentie.

De oorspronkelijke versie is in het Euskara, maar zal ondertiteld worden in het Engels en het Spaans.

Het project is nog steeds in ontwikkeling. En u kan meehelpen. Als u een idee hebt, laat het ons dan weten op info@ubuntutribe.org

Meer informatie een een trailer kan u vinden op de website van Ubuntu Tribe: ubuntutribe.com

== OLPC OS BESCHIKBAAR (pagina 6) ==

OLPC OS BESCHIKBAAR

Als u nog nooit gehoord heeft van OLPC doen de woorden One Laptop Per Child misschien wel een belletje rinkelen. Dit project wordt op de voet gevolgd door de media. OLPC is een vereniging zonder winst die op poten werd gezet door leden van het MIT Media Lab Faculty. Het doel van OLPC is om een goedkope en gebruikersvriendelijke computer te maken voor derdewereldkinderen. Het besturingssysteem, ook bekend als XO, is gebaseerd op opensource-software en zal toegang geven tot een webbrowser die gebaseerd is op Firefox, een tekstverwerker (AbiWord), een RSS-lezer, een mailprogramma, muziekcompositiesoftware, een grafisch pakket, spelletjes en zelfs een terminal voor de mensen die wat meer vrijheid wensen. De grootste innovatie van het OS is waarschijnlijk toch wel zijn gebruiksvriendelijke interface. U kan hier wat screenshots bekijken.

Het besturingssysteem is gebaseerd op Fedora Core en kan nu gedownload worden. Mensen die het OS downloaden en branden, beschikken over een Live CD die op PC's en Macs werkt. Dit is een goede kans voor mensen die met meer exotische Linux-distributies willen spelen, maar ook voor mensen die geen tijd of zin hebben om een heel nieuwe desktopomgeving onder te knie te krijgen. XO is klaar voor gebruik zodat commando's als ./configure of sudo make install compleet overbodig worden voor mensen die hun PC slechts gebruiken om te surfen of mails te lezen.

Er zijn natuurlijk ook nadelen aan het besturingssysteem, zoals het ontbreken van audio- en videofunctionaliteit, het ontbreken van PDF en, waarschijnlijk het ergste, de enorm vereenvoudigde versie van AbiWord slaat standaard documenten op in het .doc-formaat. Het is jammer dat het dit gesloten bestandsformaat gebruikt zonder de gebruiker eerst het verschil uit te leggen wat het verschil tussen doc en odt is, zelfs al kunnen mensen vaak geen FOSS-documenten openen omdat ze enkel Microsoft Word op hun PC hebben staan.

Maar ondanks dit alles heeft dit project een groot potentieel. Zelf heb ik XO niet geprobeerd, maar als ik op de screenshots afga moet ik toch wel zeggen dat het er veelbelovend uitziet. Ik heb er geen idee van hoeveel mensen dit besturingssysteem gaan gebruiken voor hun alledaagse computertaken, maar dit zou wel eens een waardig alternatief voor drukke desktopomgevingen als KDE of Gnome kunnen worden. Bent u van plan om de CD te downloaden, ga dan eerst maar eens lekker koffie drinken want de website laadt redelijk traag in.

Geschreven door Victor Doman

== OPEN WEEK: HOOGTEPUNTEN (pagina 7) ==

OPEN WEEK: HOOGTEPUNTEN

23 tot 28 april 2007

In deze week mochten mensen op het chatkanaal #ubuntu-classroom vragen stellen aan Canonical-medewerkers en vrijwilligers. Een van hun was Mark Shuttleworth, ook bekend als SABDFL ('Self-Appointed Benevolent Dictator for Life', oftewel 'Zelf-Benoemde Welwillende Levenslange Dictator'). Een overzicht van de hoogtepunten uit zijn twee vragensessies.

Mark, zit er een Canonical-certificatie aan te komen in de aard van RedHat Certified Professional?

Jazeker, en daarbij ook trainingsprogramma's en -materialen!

De ShipIt-service is momenteel niet beschikbaar voor Xubuntu... binnenkort misschien wel?

Ik denk het niet. Ik heb begrepen dat het een gespecialiseerde distributie is, dus we gaan waarschijnlijk geen geld steken in het verzenden van gratis CD'tjes.

Ik heb wat schattingen gezien hierover, maar hoeveel bezoekers hebben de Canonical-servers langsgehad toen Feisty uitkwam?

Ik weet niet of we daar statistieken van hebben, maar we hadden eerst 53 mirrors en tegen het einde van de dag hadden we er 130. Eigenlijk zijn dit de bezoekersaantallen van Canonical.com dus maar een fractie van het totaal. Ik denk dat we 12GB per seconde verstuurden op onze site en de vijf beste mirrors. 3 CD's per seconde, en dat twaalf uur lang. Onvoorstelbaar. Als je in #ubuntu-release-party zat, dan weet je wat voor een hectische toestand het was.

Hoeveel computers gebruiken *buntu in totaal volgens u?

4 tot 16 miljoen. Zelf schat ik dat het er 10 miljoen zijn met de varianten Kubuntu, Xubuntu en Edubuntu inbegrepen.

De Ubuntu-site vermeldt dat Ubuntu voor 100% vrije software is. Dit echter niet helemaal waar vanwege de gesloten drivers. Is het niet tijd voor duidelijkheid?

We bedoelen eigenlijk dat het allemaal gratis software is (het Engelse 'free' betekent zowel 'vrij' als 'gratis', PDD). Dit is een misverstand en ik probeer dit te verhelpen door het in de wiki te bewerken als ik het tegenkom. De gesloten drivers waren er al van het begin, dus het is niet dat dat nu anders ligt. Ik hoop dat de nieuwe versie het label "volledig vrij" zal mogen dragen.

Zelfs Full Circle is twee keer ter sprake gekomen!

Is Full Circle ook een project van het marketingteam?

Antwoord van Jenda: Ze zijn er wel mee bezig en we juichen het ook toe, maar voor zover ik weet, is dit niet officieel een project van het marketingteam. Sommige mensen uit het team helpen eraan mee, maar het wordt beheerd door iemand buiten het team.

Wat denkt u over full circle #0?

Antwoord van Jono: Ik heb het eens bekeken en het ziet er interessant uit. Ik wil eens met de auteurs praten over een paar dingen, dus het zou fijn zijn wanneer ze contact met mij zouden opnemen. Ik hoop dat dit project zal blijven doorlopen, want ik kan me voorstellen dat er een hoop werk zit in dit soort magazines. [Opmerking van de hoofdredacteur: ik heb Jono intussen gecontacteerd.]

== SMAAK VAN DE MAAND (pagina 8-9) ==

SMAAK VAN DE MAAND

Wilt u naar Linux overschakelen? Wilt u Ubuntu proberen, maar weet u niet hoe? Dan is deze gids iets voor u.

Verkiest u Kubuntu, lees dan het nummer van volgende maand. Lees dit eerst door voordat u begint.

Controlelijst

Als u een ander besturingssysteem gebruikt (Windows XP bijvoorbeeld), defragmenteer dan eerst uw harde schijf. In Windows kan u dit doen door defrag te typen in het venster dat verschijnt als u Start > Uitvoeren... kiest.

Controleer of uw PC zal starten vanaf de CD-speler. - Zie verder

Controleer of uw Live/Desktop CD correct gebrand is.

Kijk of uw PC voldoet aan de systeemvereisten van Ubuntu. Gebruikers van Windows XP hebben normaal gezien een computer die snel genoeg is hiervoor.

Zodra u Ubuntu gedownload en gebrand heeft (zie full circle #0) moet u uw PC herstarten met de CD/DVD er in. Als u dit scherm niet ziet:

Maar in plaats daarvan het opstartscherm van Windows, dan moet u eerst een instelling veranderen in uw BIOS. Opmerking: op dit punt wordt er nog niets aan uw systeem veranderd.

BIOS staat voor Basic Input Output System. Het is een kleine chip in uw PC die een aantal kleine maar vitale beslissingen maakt, waaronder de opstartvolgorde van uw PC. Op de meeste PC's staat die ingesteld op diskettestation - harde schijf - CD-speler. Computers zonder diskettestation starten meteen vanaf de harde schijf. Als u meerdere CD/DVD-spelers heeft, dan maakt deze hoogstwaarschijnlijk ook onderdeel uit van uw opstartvolgorde. U ziet het bovenstaande scherm niet omdat uw PC is ingesteld om eerst vanaf uw harde schijf proberen te starten. Het BIOS zal dan Windows detecteren en starten, waardoor er niet meer gezocht wordt naar andere opstartbare schijven.

Om uw opstartvolgorde te wijzigen, moet u eerst uw BIOS-voorkeuren openen. Afhankelijk van uw computer doet u dit door F1, F2, Escape, Delete of F10 in te drukken,voordat het plaatje van Windows verschijnt. Er staat normaal ook een verwijzing hiernaar op het scherm in de aard van 'Press F10 to enter setup'. Als de tekst te snel verdwijnt, druk dan op Pause/Break terwijl de tekst op uw scherm staat. De computer zal dan "bevriezen" tot u op Enter drukt. Als u weet wat de toets is die u nodig heeft, herstart dan uw PC en druk op die toets. Weet u nog steeds niet welke toets u moet indrukken, kijk dan in de handleiding van uw BIOS of zoek het op op internet.

Opmerking: de muis werkt niet in uw BIOS-voorkeuren! Zoek naar 'Boot configuration' of iets gelijkaardigs. Om door het BIOS te navigeren, moet u de pijltjestoetsen en Enter gebruiken. Om terug te gaan, drukt u op Escape. De opties die u zal moeten wijzigingen zien er ongeveer zo uit:

Boot Device 1: Floppy

Boot Device 2: HDD

Boot Device 3: CD ROM

Gebruik de pijltjestoetsen om HDD (harde schijf) te selecteren. Druk Enter en kies vervolgens CD. Controleer of Boot Device 3 nu op HDD staat ingesteld. Als u klaar bent, druk dan op de Esc-toets om terug te gaan naar het hoofdmenu. Zoek naar de sneltoets die u moet indrukken om de instellingen op te slaan. Dit verschilt van BIOS tot BIOS, maar meestal staat de sneltoets in beeld naast de tekst 'Save configuration and exit' of iets dergelijks. OPGELET: heeft u per ongeluk een andere BIOS-instelling gewijzigd, sla de wijzigingen dan niet op, herstart en begin opnieuw! Wees hier heel voorzichtig in; uw computer zou wel eens onbruikbaar kunnen worden.

U zou nu het scherm op het vorige blad moeten kunnen zien. Eerst selecteert u de optie 'Check CD for defects' met de pijltjestoetsen om de CD op fouten te controleren. Detecteert het programma fouten, dan zal u de CD opnieuw moeten branden, mogelijk op een lagere snelheid. Nadat de controle uitgevoerd is, wordt uw PC herstart. Het welkomstscherm van Ubuntu zou weer moeten verschijnen. U kan F2 gebruiken om Nederlands als taal te selecteren indien u dat wenst. Kies tenslotte de optie 'Start or install Ubuntu' om te beginnen met installeren.

Even later zou u het Ubuntu-logo en een voortgangsbalk moeten zien:

Deze balk geeft de voortgang van het laden aan. Dit kan enkele minuten duren. U heeft nu twee mogelijkheden: ofwel wacht u en blijft u staren naar het scherm, ofwel zet u even thee. Die laadbalk zal nog een tijdje op uw scherm blijven staan.

== FLAVOUR OF THE MONTH (pagina 10-13) ==

Als het systeem volledig geladen is (hopelijk duurt het niet te lang), verschijnt de standaard Ubuntu desktop, een lekkere bruin ding. Ik wilde geen schermafdruk verspillen, dus hier is het:

U kunt misschien nu wel denken: 'die installatie was gemakkelijk, ik weet niet waar anderen zich druk over maken'. Ik wil u graag wijzen op het feit dat uw installatie-CD een dubbel leven leidt als live-CD. Een live-CD staat u toe om het besturingssysteem van Cd enkel te laten werken, zonder installatie op harde schijf.  Klikt u in het menu Opties dan kunt u kiezen uit verschillende programma's waaronder:
Firefox – gerenomeerde  internet browser
OpenOffice – Volledig office suite –  compatibel met Microsoft Office
The GIMP – Beeldbewerker, met vele mogelijkheden die ook in Adobe Photoshop terug te vinden zijn
GAIM – Een instant messaging client
Misschien wilt u nu enkele dingen checken.
      Werkt internet? Functioneert het netwerk(als u er een heeft)? Werkt het geluid? Werken alle randapparaten? (Printer, Scanner, Web cam enz.)
Als er heel wat zaken zijn die niet functioneren, probeer dan een andere linux-distributie, omdat het opzetten ervan heel pijnlijk zou kunnen worden. Als er slechts enkele zaken niet werken: geen probleem deze zijn gemakkelijk aan de praat te krijgen.  Komt u niet vooruit, dan kunt u altijd een antwoord zoeken op de online (engelstalige) forums: ubuntuforums.org, of op een ubuntu-IRC kanaal op irc.freenode.net. 
Als u er klaar voor bent, dan kunt u nu beginnen met de installatie van ubuntu op de PC. Klik gewoon op het installatie-icoontje op de desktop.  
     
Na een korte inleiding vraagt het installatieprogramma naar de 'taal van voorkeur'. Deze kunt u selecteren uit de lijst. Taal geselecteerd? Klik op Volgende.      

U kunt nu selecteren waar u woont, zo kan Ubuntu de tijd navenant aanpassen als ook de dichtstbijzijnde server kiezen zodat uw updates sneller gedownload worden. U kunt zoomen op de map, klik op uw land en selecteer de tijdzone. U kunt ook kiezen uit de lijst.  Maak u geen zorgen als de aangeduide tijd verkeerd staat. Later zal het zich automatisch aanpassen. Als het dan nog niet veranderd dan kunt u deze aanpassen na de installatie. 
    
Het installatieprogramma vraagt nu naar de toetsenbordindeling zodat de toets waarop gedrukt wordt ook daadwerkelijk verschijnt op het scherm. Het toetsenbord is normaal gezien gelinkt aan het land waarin je leeft. U kunt het eens uitproberen in het testvak om zeker te zijn dat u de juiste indeling hebt geselecteerd. De belangrijkste toetsen waar u problemen mee kunt ondervinden zijn @ en “. Zijn ze verwisseld, dan is de verkeerde toetsenbordindeling gekozen.      

Nu komt het moeilijkste gedeelte. U moet de harde schijf partitioneren zodat u kunt multi-booten met een ander besturingssysteem. Dit betekent dat u zult kunnen kiezen om op te starten in Ubuntu of in een ander besturingssysteem. Ik had geen Windowspartitie, dus koos ik voor 'erase entire disk'.  U moet dit niet doen. Kies voor  'resize partition' en pas met de schuiver de grootte aan die uw nieuwe partitie moet hebben. Bent u niet zeker, laat het dan zoals het is.   
  
Eenmaal de partitiegrootte gekozen, vraagt het installatieprogramma om desgewenst uw gebruikersbestanden en settings uit windows te importeren. Kies een gebruiker, en typ onderaan enkele details voor de nieuwe gebruiker. Zoals u kunt zien, had ik geen enkele gebruiker, dus kon ik gewoon 'volgende' klikken.      

Het installatieprogramma stelt nu enkele persoonlijke vragen om u het intypen van uw naam bij elk programma te besparen als ook heel wat werk later. Het vraagt ook om een gebruikersnaam en paswoord die u nodig zult hebben bij het inloggen. VERLIES DEZE NIET!  U kunt het configureren zodat je automatisch inlogt, hoewel dit, in verband met de veiligheid, niet aan te raden is. U kunt ook een nieuwe naam voor de computer bedenken, of u kunt het standaard laten staan. Als u klaar bent: klik volgende. 

...
p 19

How to
Geschreven door Ronnie Tucker.

Aan het einde van deze introductie in Scribus zal men in staat zijn een volwaardige publicatie te maken. Of het nou een boekje in kleur is of een zwart/wit nieuwsblad, de basishandelingen zijn hetzelfde. Dus gaan we eerst die handelingen maar eens leren.

Nu ik dit stuk schrijf, is er de nieuwste versie in de Ubuntu repositories  versie 1.3.3.8, genaamd scribus-ng. En dat is dan ook precies de versie die we hier gaan gebruiken.

Hier beginnen we met een nieuw document of we openen een eerder gemaakt document. In dit eerste deel van de serie spelen we wat met de meest gebruikte mogelijkheden dus we hoeven (nog) niet erg kieskeurig te zijn, kies maar voor de standaardinstellingen door op OK te drukken.

Dit is onze lege pagina, klaar om bewerkt te worden. De rode lijn is de uiterste rand van de pagina. Alles buiten die rode rand zal niet worden afgedrukt.
Mocht u iets buiten de blauwe lijnen zetten, dus tussen de blauwe en rode lijnen, dan loopt u het risico dat het door uw printer of wordt afgesneden of dat uw printer niet kan afdrukken in dat gebied.
Beschouw ze maar als de randen die u ziet op een A4 blad.

Dus, laten we maar beginnen. Het eerste wat we nodig hebben op de pagina is een mooie koptekst. Druk maar op de knop Invoegen Tekstframe.

p. 20

Uw muis verandert in een kleine pagina met een kruisje erin. Nu kunt u de linker muisknop indrukken en een vak tekenen op de plaats waar de tekst moet komen. Zijn de grootte en de vorm van het vak naar uw zin, dan kunt u de muisknop loslaten.

Het vak is klaar, nu de tekst.

Linksklik twee keer in het tekstvak om tekst toe te voegen of te bewerken. Linksklik eén keer buiten de pagina om te stoppen met het bewerken van de tekst.

Nu gaan we de tekst verplaatsen. Klik op het Muisicoontje bovenin het scherm.

Ga dan met de muis over het tekstvak en de muis verandert in een klein handje. Houdt de linkerknop ingedrukt en beweeg nu de muis. Om het kader weer los te laten, laat u de muisknop los.

p. 21

Maar de tekst is een beetje te klein. We gaan naar Eigenschappen in het menu Venster (bovenin) waar we de grootte en de kleur van de tekst kunnen veranderen. Hier staat het venster Eigenschappen. Alles is nog grijs omdat er niks is gekozen.
Hebben we iets geselecteerd op een pagina, dan zullen tabbladen oplichten en dan weten we dat de instellingen bewerkt kunnen worden.

We gaan de tekst vergroten en de kleur veranderen. Links-klik een keer in het tekstvak. Het venster Eigenschappen komt dan tot leven. Klik op het Tekst-tabblad in het venster Eigenschappen.
En nu begint het echt!
We gaan een paar mogelijkheden uitproberen om wat meer vertrouwd te worden met het bewerken van teksten. We vergroten eerst de tekst door meerdere keren op de pijltjes naast Tekengrootte te klikken ( zelf een waarde invullen, kan ook).
Nu gaan we de tekst in het tekstvak centreren. Klik op de knop Tekst Centreren en ziedaar....

p. 22
Het ziet er goed uit, maar een beetje kleur zou wonderen doen.
Links-klik naast het verfemmertje. Scroll naar boven en naar beneden en links-klik op de gewenste kleur.
De koptekst is zo klaar.

Wat volgt, is de hoofdtekst. We maken een nieuw tekstvak over de halve breedte van de pagina en tamelijk lang. Deze keer vullen we niet zelf het tekstveld maar laten we dat Scribus doen. Ga, na het selecteren van het tekstvak, naar het menu Invoegen en klik op Voorbeeldtekst. Hier kan een taal gekozen worden voor de Voorbeeldtekst en kan het aantal paragrafen worden aangegeven.
Ik heb Standard Lorem Ipsum gekozen en tien paragrafen (standaard). Klik op OK.

p. 23
Vreemd... er staan geen tien paragrafen. Hoe kan dat nou? Het komt omdat de tekst te groot is voor het tekstvak. Wie goed rechts onderin het tekstvak kijkt, ziet daar een klein vierkantje met een x erin. Dit tekentje vertelt ons dat er niet genoeg ruimte is voor alle tekst. Willen we alle tekst kunnen zien dan moeten we of het tekstvak groter maken of er nog een vak bij maken waarin we de rest van de tekst kunnen zetten. Maak maar weer een nieuw tekstvak op de rechterhelft van de pagina en maak het lekker lang.
Tijd voor een wondertje!
Links-klik een keer in het linker tekstvak waar we de overlooptekst vandaan moeten halen.
Klik nu op de knop Tekstframes koppelen en links-klik een keer op het rechter tekstvak.
Tadaa! Vergeet niet om nog even op de knop Tekstframes koppelen te klikken, anders denkt Scribus dat er wordt doorgegaan met het koppelen van vakken.

Kijk nog eens naar de kleine rode vierkantjes die in de hoeken van je vakken komen te staan: de grepen.??? Speel maar wat met die grepen en het zal duidelijk worden dat de tekst zich automatisch aanpast binnen de twee gekoppelde tekstvakken.

p.24

Goed, tijd om het werk op te slaan en te exporteren. Ga naar Bestand - > Opslaan als: ...... Geef een naam aan het document en exporteer het document als een Adobe.....
Ga naar Bestand - > Exporteren en kies dan Opslaan als PDF. Nu moet het Preflight Controle venster zich openen. In dit venster wordt, voordat je je werk hebt opgeslagen als PDF, nagegaan of er fouten zitten in je document. In dit geval wordt er gemeld dat er een tekstoverloop is op pagina 1.
Dat zijn dus de tien paragrafen Lorem Ipsum die niet in de twee tekstvakken passen. Geen echt probleem dus. Hou dit Preflight Controle venster altijd goed in de gaten. Het kan veel telefoontjes van drukkers besparen die  vertellen dat er iets mis is met je PDF. In dit geval klikken we dus op Negeer fouten.

In het Opslaan als PDF venster staat de wereld aan mogelijkheden die betrekking hebben op hoe de PDF er uit gaat zien en wat er in de PDF wordt verpakt.

p. 25
Later zullen we daar dieper op ingaan. Geef het PDF bestand nu maar een naam en klik op Opslaan.
Het kan zijn dat er kort een venster opflitst. Dat is dan Scribus, bezig met het omzetten van de pagina naar PDF. Hoe meer pagina's deste langer  het duurt voor alles is omgezet naar PDF.

Laten we het werk eens bekijken in een PDF-viewer.
Prachtig! Voor dit screenshot is kpdf (KDE) gebruikt, maar wezenlijk maakt het niet uit welke viewer gebruikt wordt. PDF ziet er in elke viewer hetzelfde uit.

Ik hoop dat u  genoten heeft van  het eerste deel van “Hoe gebruik ik Scribus” ????

De volgende keer zullen we een aantal afbeeldingen toevoegen aan onze voorbeeldpagina.

== HOW TO Installeren/verwijderen van software (pagina 26-28) ==

HOW-TO    Installeren/verwijderen van software

geschreven door Robert Clipsham

Als K/Ubuntu nieuw voor je is, vraag je je misschien af: "Hoe installeer ik software? Waar kan ik het vinden? Is het makkelijk?" 

Het installeren van software is gemakkelijk. Selecteer in het menu eenvoudigweg Toepassingen -> installeren/verwijderen. 

Er wordt een bericht weergegeven dat zegt 'Controleren op geïnstalleerde en beschikbare software' en er wordt een voortgangsbalk weergegeven. Na enkele seconden verschijnt een eenvoudig te gebruiken interface met links de categorieën en aan de rechterkant de toepassingen met daaronder een beschrijving. Bovenin het venster vind je een zoekregel waarin je met een zoekterm naar software kunt zoeken.

Stel, je wilt een grafisch ontwerp maken voor een website en je hebt de Gimp al geprobeerd, maar die heeft niet de mogelijkheden die je zoekt. Open dan het Installeren/verwijderen programma of in Kubuntu Adept. Kies aan de linkerkant een categorie of gebruik de zoekregel om met een eigen zoekterm te zoeken, bijvoorbeeld "grafisch". Je kunt nu de programma's alfabetisch sorteren, of in Ubuntu, op populariteit. N.B. populariteit is het aantal keren dat het programma is gedownload. Negeer een programma niet om een lage waardering. Het betekent gewoon dat het programma niet vaak is gedownload. Je kunt ook binnen de sectie grafisch zoeken op bijvoorbeeld 'ontwerp' of 'internet' om de naar specifiekere resultaten te zoeken. Lees de beschijving van het programma om meer over het programma te weten te komen.

Zodra je een programma hebt gevonden dat je bevalt (voor een grafisch ontwerp voor het internet adviseer ik Inkscape) klik dan op het selectievakje naast de programmanaam. Klik daarna op Toepassen of Volgende. Het programma vraagt je nu of je de wijzigingen wilt doorvoeren, daarna wordt er om het administrator password gevraagd. Daarna wordt het programma automatisch gedownload en geïnstalleerd.

Je krijgt nu een bericht dat je vertelt waar de snelkoppeling is. Voor Inkscape is dit Toepassingen->Grafisch. Dat is alles. Het programma is geïnstalleerd en is klaar voor gebruik. Je wordt voorzien van gratis programma- en veiligheidsupdates, zonder kosten!

Indien je het programma niet meer wilt gebruiken is het programma even eenvoudig te verwijderen. Haal het vinkje weg voor het programma en klik op Toepassen of Volgende. 

Er zijn veel andere manieren, andere dan Installeren/verwijderen, om programma's en pakketten te installeren in K/Ubuntu. In Ubuntu kun je Synaptic Pakketbeheer gebruiken, die geeft je het beheer over individuele pakketten. Als je een programma wilt installeren, dat je niet kunt vinden bij Installeren/verwijderen, maar wel beschikbaar is op het internet, dan kun je de pakketten waar dat programma afhankelijk van is verkrijgen via Synaptic.

== GRAMPS Pagina 29/33 ==

GRAMPS – Genealogical Research  and Analysis Management Programming System.

Genealogie is de studie van stambomen, het vinden van voorouders voor zover die geregistreerd staan of voor zover we die ons kunnen herinneren. Onderzoeksvaardigheden zijn het aller belangrijkst, waarna het documenteren en een backup maken van je bevindingen ook erg belangrijk is. GRAMPS is een gratis  opensource applicatie, die het je mogelijk maakt om onderzoeksresultaten naar je voorouders in een begrijpelijke en professionele omgeving in te voeren. Van hieruit kan je vervolgens allerlei verschillende rapporten genereren.

Het GRAMPS project is opgezet door Don Allingham, maar is uitgegroeid naar een groep toegewijde ontwikkelaars die continu blijft groeien en het product blijft testen en aanpassen om het te verbeteren. Zoals veel opensource projecten, is dit ontwikkelteam geen besloten groep, maar iedereen kan zich dus aansluiten om te helpen, te leren en te testen. De communitie wordt gevormd door maillinglists, IRC en een op WIKI gebaseerde website.

Deze applicatie is in eerste instantie ontwikkeld voor Linux en Unix systemen maar is overgezet naar andere besturingssystemen waaronder MAC en Windows. Voor de Ubuntu gemeenschap; GRAMPS is op alle varianten van Ubuntu te installeren, maar er zijn meldingen dat er met sommige KDE thema's conflicten zijn. Voor deze conflicten zijn er oplossingen beschikbaar op de website.

Het programma is geschreven in Python waarbij de GTK/GNOME omgeving gebruikt wordt om een database aan te maken. De database wordt normaal opgeslagen in het .grdb formaat, maar wordt het best opgeslagen in het grotere en licht langzamere XML formaat.
XML maakt het mogelijk de database makkelijk te delen over meerdere computers. Het systeem kan veel aan, het is getest op databases met meer dan 100.000 individuele personen.

Waar kan je het krijgen – op het moment van schrijven is de GRAMPS versie 2.2.6 beschikbaar via de Ubuntu Feisty Toepassingen - > Installeren/verwijderen en selecteer 'Alle opensource programma's. Selecteer deze versie om het te installeren. Laatste release informatie is te vinden op de GRAMPS website. De Ubuntu archieven kunnen soms achterlopen, dus zorg dat je de laatste versie hebt. Als er een nieuwe versie is, ga dan naar de download sectie en download de laatste package, gramps_zzz.deb en gramps-help_zzz.deb. Installeer dit met je package manager, normaal is het dubbelklikken van het .deb bestand al voldoende.

Na Installatie is het programma te vinden in Toepassingen > Kantoor > GRAMPS genealogie systeem.

Naast de standaard installatie is GRAMPS ook beschikbaar op een LiveCD. Dit maakt het mogelijk om het programma vanaf elke i386 computer direct op te starten zonder installatie (alleen nog beschikbaar voor de i386, niet 64 bits en MAC LiveCD, maar het programma werkt wel voor elke Ubuntu installatie). De huidige versie 3.0 bevat GRAMPS 2.2.7 in een Ubuntu 7.04 LiveCD. Dit is een geweldige introductie voor de Ubuntu software. De CD bevat ook andere opensource software voor de gebruiker, waaronder Lifelines en GeneWeb. Er is ook een link op de desktop, dat een IRC opent waar je direct toegang krijgt tot het #GRAMPS kanaal met een dubbelklik met de muis. Dit is echt een handige optie en dit zou er zeker ook voor de core Ubuntu LiveCD's moeten komen. Een ding wat je echt moet onthouden is, dat je tussendoor je werk moet opslaan als je een LiveCD gebruikt. Hiervoor heb je een soort van draagbare media nodig. Een usb-stick is ideaal. Zulke details zijn handig voor nieuwe gebruikers. Natuurlijk heb je hiernaast een volledig functionerende Ubuntu, klaar voor gebruik en installatie. Een persoonlijke noot van mij: dit was een route waarbij de auteur veel interesse kreeg in Linux en om het beter te zeggen, de *buntu distributies en gemeenschappen.

Op het moment dat je een database hebt aangemaakt, begint het interessante gedeelte: het invoeren van je data. De interface heeft een nette grafische omgeving met geschikte iconen en stamboom overzichten. In eerste instantie voer je de naam en het geslacht van de hoofdpersoon in. Dan voer je details in als geboortedatum, overlijdensdatum, beroep enzovoort, elk als een afzonderlijke gebeurtenis binnen het leven van die persoon. Dit laat het invoeren van data langer duren omdat je voor elk gegeven een nieuwe gebeurtenis moet aanmaken

Echter, dit maakt de data nog kwalitatief nog beter. Andere genealogische software bieden misschien de mogelijkheid om meer data in te voeren op de hoofdpagina van het individu, maar het GRAMPS systeem raadt aan deze data te scheiden. De gebeurtenissen zijn gestructureerd om de data entry makkelijker te maken. Als voorbeeld: als eerste wordt de geboortedatum  weergegeven en als dat is ingevuld, dan is de logische volgende stap het veld overlijdensdatum en dit volgt dan automatisch in het formulier.

Hoe meer data je toevoegt, hoe handiger de extra views binnen GRAMPS worden. Je kan door je data navigeren en catalogiseren onder de titels: Personen, Relaties, Familielijst, Stamboom, Gebeurtenissen, Bronnen,Locaties, Media en Bibliotheken. Ik persoonlijk vond dat de Relaties view een van de makkelijkste manieren is om door een database met meer dan 50 individuen te navigeren.

Zoals eerder is aangeraden, het documenteren van je bevindingen is erg belangrijk om de waarde van je genealogische data te bewijzen. De ingevoerde data moeten verwijzen naar een 'bron' , dat maakt de informatie betrouwbaar. Er kunnen verschillende gebeurtenissen uit een bron komen en GRAMPS heeft een 'kladblok' waarmee je binnen een stamboom de gezamelijke bronnen en relatie tussen de individuen kunt aangeven. Je kan media toevoegen aan de individu, zoals foto's, geluid en filmpjes die afgebeeld of gelinkt  kunnen worden vanuit de database.

Zodra je je database hebt, is het slim om een hardcopy te maken en deze te delen, te archiveren en naar te refereren. GRAMPS kan fantastische output produceren, inclusief boeken die verschillende aspecten van jou data vergelijkt en dit resulteert in een collectie volgens jouw specificatie. Deze rapporten kunnen opmaakt worden in verschillende formaten waaronder het open document formaat, HTML en zelfs SVG afhankelijk van het type rapport. Grafieken, tijdlijnen en voorouderlijke rapporten kunnen allemaal gemaakt worden. Op dit moment wordt er actief ontwikkeld aan het programma om meerdere formaten aan te kunnen. Hier bovenop kan een database geëxporteerd worden in een website structuur die geupload kan worden naar een server, zodat iedereen het kan zien en er doorheen kan navigeren.

Zodra je je database hebt, is het slim om een hardcopy te maken en deze te delen, te archiveren en naar te refereren. GRAMPS kan fantastische output produceren, inclusief boeken die verschillende aspecten van jou data vergelijkt en dit resulteert in een collectie volgens jouw specificatie. Deze rapporten kunnen opmaakt worden in verschillende formaten waaronder het open document formaat, HTML en zelfs SVG afhankelijk van het type rapport. Grafieken, tijdlijnen en voorouderlijke rapporten kunnen allemaal gemaakt worden. Op dit moment wordt er actief ontwikkeld aan het programma om meerdere formaten aan te kunnen. Hier bovenop kan een database geëxporteerd worden in een website structuur wat geupload kan worden naar een server, zodat iedereen het kan zien en er doorheen kan navigeren.

Samenvatting

Voordelen

Sterke database management en prima support uit de gemeenschap en ontwikkelaars.

Meerdere export formaten waaronder XML, GEDcom en HTML

Nadelen

Extra klikken om meer data in te voeren

GRBD database is niet makkelijk portable te maken

== DELUGE - Bittorrent Pagina 34/35 ==

Dus vertel eens, Zach, wat is jouw achtergrond met computers en programmeren?

Mijn moeder is een software-engineer bij IBM dus ik werd al heel vroeg blootgesteld aan computers. Mijn eerste ervaring met programmeren was in de lagere middelbare school toen ik een programmeerbare TI-83+ rekenmachine kreeg en begon te programmeren in BASIC. Daarna volgde ik lessen in Visual Basic en daarna C++ tijdens twee zomers en daarna nog een AP Java studie in de middelbare school.
Op dit moment ben ik een eerstejaars aan de Universiteit van Louisville's Speed School of Engineering, met als hoofdvakken Computerwetenschappen en Computerengineering.

Is Deluge het eerste stukje software waaraan je hebt gewerkt?

Het is het eerste echte grote project waar ik aan heb gewerkt. Ik heb al eerdere kleine dingen gedaan, maar dit was het meest intensieve project to nu toe.
Maar ik ben niet de enige die eraan werkt. De andere ontwikkelaar, Alon Zakai (ook gekend als Kripkenstein) hielp veel en verdient eigenlijk meer lof dan hij krijgt. We gebruikten ook de libtorrent bibliotheek dus we moesten niet veel van het torrent-proces zelf schrijven.

Hoe heb je leren programmeren en hoe lang heeft dat geduurd?

Ik leerde vooral door ervaring. Ik heb wel enkele lessen genomen, maar het meeste dat ik weet over computers komt van het uit te proberen en er zo over te leren. Programmeren is niet anders op dat vlak. Bij Deluge gebruikte ik eigenlijk voor de eerste keer Python en ik leerde die taal gewoon terwijl ik er mee bezig was. Zoals ik al eerder zei begon ik met te programmeren in de lagere middelbare school en dat is nu ongeveer acht jaar geleden.

Waarom besloot je om een bittorrent client te gaan schrijven?

Omdat een goede, lichte, GTK+ client ontbrak. Deluge (daarna gTorrent) ontstond eigenlijk op een discussie op Ubuntuforums.org over het ontbreken van een goede GTK+ bittorrent programma. Tijdens die discussie heb ik voor het eerst Kripkenstein ontmoet en we begonnen te brainstormen om de client te maken.

Welke voordelen biedt Deluge tegenover andere Linux bittorrent programma's?

Niet zo veel, op dit moment. Het is een leuk, licht programma en biedt een brede functieset aan. Op dit moment wordt DHT, gedeeltelijke downloads en meerdere downloads via hetzelfde venster ondersteund. Er zijn andere Linux programma's zoals Azureus die dit en meer ook allemaal kunnen maar dit gaat meestal ten koste van een hogere systeembelasting. Ik wil niet slecht spreken over Azureus, maar Deluge is van plan om al het werk aan te kunnen zonder de toeters en bellen.

Hoe zou jij het succes van Deluge omschrijven en waar denk je dat het project nog heen gaat?

Ik denk dat het tot nu toe geweldig gaat. Ik was stomverbaasd over de aandacht dat Deluge tot nu toe al heeft gekregen. Mensen zoeken me soms online op om me te bedanken voor het te hebben gemaakt en vertellen me vaak dat ze nog nooit een Linux programma hebben gevonden dat ze zo leuk vonden als Deluge.
Natuurlijk wil ik dat Deluge het ver schopt en ik heb wel wat plannen voor de toekomst. Mijn hoogste prioriteit ligt bij het oplossen van fouten en stabiliteitsproblemen. Daarna kan ik beginnen met nieuwe functies toe te voegen.

Zijn er specifieke functies die je nog verder zou willen ontwikkelen?

Wat nieuwe functies betreft, de nieuwe uitgave van Libtorrent bevat Peer Exchange dus waarschijnlijk zullen we daar gebruik van gaan maken. De Libtorrent die nog in ontwikkeling is biedt ook encryptie aan dus dat zullen we in de nabije toekomst ook eens moeten bekijken. Ik wil ook heel graag UPnP ondersteuning inbouwen maar ik heb gehoord dat Libtorrent daar reeds mee bezig is en ten slotte wil ik ook graag een webinterface bouwen voor het programma.

'Andrew M' vroeg of er ook een KDE-versie zal komen?

Ik ga niet definitief nee zeggen, maar waarschijnlijk zal er geen komen. Zoals Deluge nu werkt zal die ook prima werken onder KDE zolang je de benodigde pakketten geïnstalleerd hebt maar we denken niet dat we een QT interface zullen gaan ontwikkelen. Als je echt een KDE client wil zal je KTorrent moeten gebruiken.

Heb je een voorkeur van Linux distributie?

Ubuntu, eigenlijk.

Hoe moeilijk was het om te werken met bittorrent bestanden?

Eigenlijk werken we niet rechtstreeks met bittorrent, want dat wordt allemaal verwerkt via Libtorrent en dat wordt dan weer afgehandeld door Kripkensteins wrapper. Klasse dus. Eigenlijk heb ik niet veel te maken gehad met die afhandeling.

Andere programma's voegen vaak persoonlijke kenmerken toe. Maakt dat de concurrentie moeilijker? Heb je als programmeur het gevoel dat je ook een keileuke nieuwe mogelijkheid moet bedenken?

Ja en nee. Eerst en vooral ben ik niet van plan om voor Deluge specifieke mogelijkheden te ontwerpen maar ik probeer eerder een goede implementatie van de bestaande bittorrent functies te maken. Het probleem met je eigen mogelijkheden ontwerpen is dat andere bittorrent programma's deze kenmerken niet zullen hebben. Een voorbeeld hiervan is de implementatie van DHT door Azureus waardoor je enkel verbinding kan maken met andere Azureus-cliënten.
Ik houd me niet echt bezig met een geweldig nieuwe mogelijkheid te bedenken. Ik wil gewoon een simpele, maar toch complete client maken dat de beste kenmerken van het bittorrent protocol bezit.

Is er een webinterface (zoals die van uTorrent) gepland? En zal er een manier zijn om alle bestanden te selecteren/deselecteren in een keer. Ze allemaal een voor een aanklikken is vervelend.

Ik weet dat het vervelend is en ik ben van plan om dat zo snel mogelijk aan te passen. 
Wat een webinterface betreft, ik heb al eerder gezegd dat ik er graag een zou willen doen. Ik heb nog maar net even rondgespeeld met de webinterface van uTorrent en ik was er sterk onder de indruk van. Ik zou heel graag zo iets implementeren voor Deluge.

Gebruikt jouw familie ook Linux of is het moeilijk om jouw werk te verspreiden in het huidige door Windows gedomineerde klimaat?

Ik gebruik Linux, en mijn moeder gebruikt een dual-boot voor haar werk. Mijn vader gebruikt Windows, maar heeft er geen problemen mee om één van mijn Linux-computers te gebruiken voor zijn e-mail of iets dergelijks na te kijken.
Verscheidene mensen hebben me al gevraagd om hen te leren omgaan met Linux, vooral sinds Vista uitkwam. De meesten willen niet migreren naar Windows Vista en zoeken een alternatief. 
Wat voor programma's en ontwikkelomgevingen gebruik je?
Al wat ik eigenlijk gebruik is een tekstverwerker en een compiler, tenminste toch als ik met Python werk. De ontwikkelomgeving waarin ik werk verandert met de taal waar ik in werk, zo gebruik ik bijvoorbeeld Eclipse voor Java, Monodevelop voor C# en een simpele tekstverwerker of Eclipse/CDT voor C/C++.

Ten slotte, wat voor advies zou je nog geven aan een beginnende programmeur?

Begin met het schrijven van kleine programmaatjes die iets leuk doen. Hou het interessant, want het moet leuk blijven terwijl je bezig bent. De beste leerbron die je hebt is de broncode van andere applicaties en andere programmeurs online. Kijk naar hun broncode om te leren hoe zij het laten werken en hoe jij het mogelijk op een gelijkaardige manier kan verwezelijken. Ten slotte moet je nog die geweldige applicatie vinden die iedereen wil maar ontbreekt en schrijf ze dan! Wat mij betreft was dat een GTK bittorrent programma maar je zou iets moeten zoeken dat voor Linux (of welk Operating Systeem dan ook) ontbreekt. Je hebt geen jaren aan ervaring nodig om aan een project te beginnen maar terwijl je eraan werkt, zal je steeds beter worden en programmeren binnen een project zal je vaardigheden sneller laten ontwikkelen dan gewoon oefeningetjes doen.

Full Circle zou graag deze kans grijpen om Zach te bedanken voor de tijd die hij heeft genomen om onder ons spotlight gegrild te worden!

Het interview van volgende maand zal met niemand anders zijn dan Colin Watson, leider van het Installer Team, lid van de Ubuntu Community Council en Line Manager voor de helft van het distro team!
E-mail gerust jouw vragen voor Colin naar: questions@fullcirclemagazine.org

= ONDERZOEK NAAR UBUNTU Pagina 36 = 

Op mijn school hebben ze iets dat "forsknings profil" wordt genoemd. Dat is Zweeds en betekent ongeveer "Wetenschappelijk/research profiel". In essentie betekent het dat de studenten kunnen aanvoelen hoe het is om op het niveau van een universiteit onderzoek te doen. Natuurlijk is de schaal van het project veel kleiner. Als je jezelf inschrijft voor forsknings profil en je wordt uitgekozen, mag je een laptop lenen tijdens je studies en je onderzoek.

Dus ik kreeg mijn laptop, een HP nx8220. Toen ik hem opstartte was ik helemaal niet verbaasd dat Windows XP erop geïnstalleerd stond. Dus ik deed wat ik moest doen, ik installeerde Linux. Dat ging echter niet van een leien dakje. Ik begon met een voor de hand liggende keuze, namelijk Fedora. Laat me je nu al vertellen dat ik wel leukere ervaringen heb gehad. De schermresolutie ging niet hoger dan 1024*768, er was geen draadloos internet en het leek bijna onmogelijk om updates binnen te halen voor het ding. Ik nam dus deze keuze: gooide Fedora het raam uit. Dat bedoelde ik letterlijk want de vijf Fedora CDs vlogen mijn huis uit in de volgorde van CD 2, 4, 1 3, en dan 5 (maar dat was gewoon willekeurig). 
De volgende distributie van Linux die de laptop mocht ondergaan was de Duitse hagedis, Chameleon Suse. Het had ook grote problemen met de grafische kaart en zo ongeveer alles dat ik uitprobeerde. Nadat ik die CD vermalen had ging ik dus op zoek naar iets dat wel ging werken.
Dat vond ik, het was een vreemd smaakje van Linux dat Ubuntu werd genoemd. Nadat ik de ene CD (!) gedownload en gebrand had smakte ik deze in de laptop en vijftien minuten later was de CD klaar. Een uurtje later was ik al overtuigd dat de hemel wel een koffiekleur moet hebben. Alles werkte gewoon, en alles draaide onmiddelijk uit de doos (beter gezegd, van de CD ...). Beeldvorming, netwerk, geluid, updates, zelfs de multimedia knoppen bovenaan de laptop werkten (zelfs beter dan in Windows!). Spijtig genoeg heeft mijn avontuur met Ubuntu mij een onvoldoende opgeleverd in het vak waarvoor ik de laptop eigenlijk had gekregen. Maar dat maakt niet echt uit want nu heb ik een nieuwe vriend, een bruine vriend die zichzelf in een kubus kan veranderen, kan opbranden en kan rondwiebelen (dankzij mijn vriend Beryl!). Ubuntu - Linux voor mensen? Zeg liever, Linux voor mensen die graag een computer hebben die gewoon werkt en die van de kleur bruin houden.

== Loflied voor Onbezongen Helden Pagina 37 ==

Ik moet toegeven dat ik geen nieuweling ben. Ik gebruik nu al Ubuntu voor het grootste deel van een jaar. 
Dan zou je denken dat ik wel weet wat ik aan het doen ben, maar helaas niet, rotsvast verankerd in de wereld van Windows, was het voor mij een hele klim om bergopwaarts te komen.
Zo kwam ik uit de bij de Helden uit de titel, dwars door al mijn beproevingen en moeilijkheden heen, om nog maar te zwijgen van de frustratie waardoor ik mijn hoofd tegen een muur wou slaan, kwamen ze mij helpen met een vriendelijke, aanmoedigende, helpende hand.

Wie ze zijn? Dat zal ik je eens zeggen. Ze zijn vreemdelingen die mij hielpen, de lezers en de, nog belangrijkere, beantwoorders van vragen op de Ubuntu fora. Zo vaak al tijdens het laatste jaar wanneer ik alles verloren waande en ik de hoop liet varen vond ik op de forums mensen die ook apt hadden gebroken, hun internetverbinding waren kwijtgeraakt of geen mp3's konden afspelen. Zo was ik nooit alleen. Tot nu toe heb ik geen enkele vraag moeten stellen maar heb ik de tientallen antwoorden gelezen, die anderen gaven aan diegenen met dezelfde problemen als ik. De Ubuntu gemeenschap houdt nooit op met mij te verbazen met hun help, geduld en het complete ontbreken van een negatieve houding tegenover nieuwelingen, die vaak weinig begrijpen van wat ze aan het doen zijn. Het kan niet gemakkelijk zijn om iemand te helpen die weinig of niets afweet van de command line of die, zoals in mijn geval, begint te zweten zodra hij een terminal opent.
Langzaam, maar zeker heb ik met de hulp van de fora veel problemen overwonnen. Met elke upgrade won ik aan zelfvertrouwen - en zo brak ik apt. Deze keer zal ik wel een herinstallatie moeten doen dacht ik bij mezelf, - maar nee, net wanneer ik wou opgeven kwam de hulp van het forum.
Dit is waarom zij mijn helden zijn en ik zing om hen te loven!

Michael House

Een reactie van de redacteur

Ik ben het helemaal met je eens. Zonder de vriendelijke UbuntuForums had dit magazine zelfs nooit bestaan.
Enkel dankzij het gigantisch grote (en ik bedoel echt gigantische) gebruikersaantal bij UbuntuForums was ik in staat om andere vrijwilligers te bereiken die ook hun hulp wouden verlenen om een Ubuntu magazine te maken.

Ik vraag mezelf vaak af hoe Linux er voor zou staan zonder Ubuntu en de Ubuntu fora. Stel je eens voor dat je een andere distro gebruikte, waar kon je dan heen gaan? Welk ander forum is zo hulpvaardig en heeft zo veel gebrukers? In mijn mening voldoen maar weinig fora aan beide criteria.

== Q & A Pagina 38 ==

Ik heb Java nodig. Zit Java bij Automatix2 ?
 
De Sun Java JRE is beschikbaar via de Ubuntu repositories. Je kan het installeren door het volgende in te geven in een terminal: sudo aptitude install sun-java6-jre
Dit gaat ook via de Installeren/Verwijderen applicatie. Zie onze handleiding op pagina 26 voor meer hulp hierover.

We raden het gebruik van Automatix af vanwege mogelijk upgrade/update problemen.

Ik vroeg me af of er een Linux programma is dat ons zal toelaten om een DVD film die ik ripte te compresseren.

Als je een videobestand kleiner wil maken, noem je dat encoding. Het is niet hetzelfde als compressie en ik vermoed dat jij aan encoding wil doen.

CLI:
 - Handbrake

 - mencoder

GUI: 
 - dvd9 5 (GNOME, helemaal rechts)

 - k9copy (KDE, rechts)

 - DVD Shrink (wine) 

http://ubuntuforums.org/showthread.php?t=439588

Ubuntu ziet er heel cool en proper uit maar is er een manier om haar uiterlijk aan te passen om meer op Vista te lijken of er zelfs beter uit te zien?

Compiz wordt voorgeïnstalleerd op Ubuntu. Desktop-effecten kan je inschakelen via Systeem => Voorkeuren => Bureaublad-effecten. In het volgende venster druk je dan op de knop Bureaublad-effecten inschakelen.
Als je nog meer aan het uiterlijk wilt doen, kan je ook Beryl gebruiken (www.beryl-project.org) en kan je thema's gebruiken van www.gnome-look.org of www.kde-look.org.

http://ubuntuforums.org/showthread.php?t=439230

== Mijn Bureaublad Pagina 39 ==
Geschreven door: Victor Doman

''Er moeten hyperlinks van bepaalde woorden worden gemaakt!''

Ik heb Ubuntu Feisty Fawn geïnstalleerd en behoorlijk aangepast. Op dit moment is het een mengeling van Xfce en GNOME, het gtk-thema is Murrina Gliouche en het metacity thema is Simplebox Custom.  De Murrina engine kan je hier downloaden.

Het iconenthema werd door mij samengesteld en is waarschijnlijk de grootste verzameling van tango iconen maar spijtig genoeg kan ik dit niet verspreiden want ik ken niet alle licenties waaronder die icoontjes zijn vrijgegeven. In elk geval vallen ze niet allemaal onder GPL. Hoe dan ook, het beste is de Tango Generator. Het heeft ook icoontjes voor andere programma's, niet enkel voor GNOME.

Dit is de wallpaper die ik gebruik.

== MIJN PC Pagina 39 ==
Geschreven door: Ronnie Tucker

Hier gebeurt het allemaal, mensen. Full Circle wordt hier op deze machine gemaakt. Hij ziet er heel gaaf uit met de lichtjes maar bestaat alleen maar uit:

 AMD Athlon Xp 2600+

 512 mb RAM

 nVidia GeForce4 MX (128mb RAM)

 Netgear wireless modem/router

 Bluetooth Adapter

 hda1 = 110 Gb

 hdb1 = 55 Gb

 CD-RW & DVD-RW

 Twee 12-inch lichten; de ene blauw, de andere geel.

Dus niks bijzonders of heftigs. Het was vroeger een dual-boot tussen Windows XP en Kubuntu Dapper maar nu staat er enkel Kubuntu Feisty op dus nu ben ik compleet vrij van Windows. Joepie!

Ik heb ook een Compaq nx9005 laptop die nog minder voorstelt en daar staat Xubuntu op geïnstalleerd.

== De Top 5 van Linux Spelletjes Pagina 40-41 ==
 
Geschreven door Jeremy LaCroix

Frozen Bubble

Homepage: http://www.frozen-bubble.org/

Er gaat niets boven een horde penguïns om je dag op te vrolijken. Frozen Bubble is een puzzelspel zoals 'Puzzle Bobble' van SNK vroeger en blijft tot op de dag van vandaag een van de meest populaire Linux spelletjes aller tijden. Daar is ook een goede reden voor, want het is ongelooflijk verslavend. Het doel is om alle gekleurde bollen te breken die aan het plafond hangen. Dat doe je door er bollen op af te schieten die dezelfde kleur zijn als het doelwit. Als de bollen onderaan het scherm komen is het spel voorbij. Het klinkt simpel maar kan heel moeilijk zijn. In Ubuntu 7.04 kan je Frozen Bubble 2 downloaden die enkele nieuwe functies bevat zoals netwerkspellen en kettingreacties.

Battle for Wesnoth

Homepage: http://www.wesnoth.org/

Battle for Wesnoth is een real-time strategie spel dat online gespeeld kan worden of tegen de computer. Er zijn zelfs campagnes door fans gemaakt die je uit de repositories kan downloaden om het spel nog uit te breiden. In de meeste campagnes is het de bedoeling dat je de vijand verslaat. Verover dorpen om geld te verdienen en roep troepen om op voor je te vechten. Zodra je een leger hebt komt het erop aan om je leger te positioneren zodat een overwinning verzekerd is.

Chromium

Homepage: http://www.reptilelabour.com/software/chromium/

Geweldige graphics, leuke muziek en actie. Wat wil een mens nog meer? Chromium is ook nog makkelijk kom te besturen, want alles wordt bestuurd met de muis. Chromium is, zelfs op het laagste moeilijkheidsniveau een moeilijk spel. Het wordt wel eens gezegd dat het doel van Chromium is om jezelf af te reageren na een stressvolle dag. Verliezen is in elk geval nog nooit zo leuk geweest!

Planet Penguin Racer

Homepage: http://www.planetpenguinracer.com

Planet Penguin Racer is een volledig 3D race-spel, is leuk om te spelen en ziet er geweldig uit. Het is gebaseerd op Tux Racer maar deze versie voegt meer toe zoals nieuwe mogelijkheden en banen. Het is wel aangeraden om hardware acceleratie voor graphics te hebben om dit spel te kunnen spelen.

Neverball

Homepage: http://icculus.org/neverball

Het leuke hieraan is dat je muis of toetsenbord niet de bal zelf, maar het platform beweegt. Als je het platform laat kantelen zal de bal reageren en beginnen rollen. Je moet genoeg munten verzamelen zonder af het platform te vallen of de opgegeven tijd te laten verstrijken. De graphics zijn in complete 3D en daarom is hardware acceleratie voor graphics nodig om dit spel te kunnen draaien.

Als je ook een lijst hebt om in het magazine te laten verschijnen (dat kan een lijst van ongeveer alles zijn; spelletjes; programma's; wat je ook maar kan bedenken) mail die lijst (en screenshots, als dat mogelijk is) naar misc@fullcirclemagazine.org

== Hoe jij kan bijdragen, Pagina 41 ==

We zijn altijd op zoek naar nieuwe artikelen om Full Circle mee te vullen.

Voor richtlijnen over artikelen, ideeën en voor vertalingen, bekijk even onze wiki:
http://wiki.ubuntu.com/UbuntuMagazine

Email je artikelen naar: articles@fullcirclemagazine.org

Als je nieuws wil melden, mail het dan naar news@fullcirclemagazine.org

Stuur opmerkingen of ervaringen met Linux naar letters@fullcirclemagazine.org

Hardware of software reviews stuur je naar reviews@fullcirclemagazine.org

Vragen voor toekomstige intervies stuur je naar questions@fullcirclemagazine.org

Lijsten en foto's van computers of bureaubladen stuur je naar misc@fullcirclemagazine.org

Moest je nog vragen hebben, kan je die altijd stellen op ons forum:

www.fullcirclemagazine.org

Informatie

Redacteur: Ronnie Tucker

Webmaster: Rob Kerfia

Communicatie-manager: Robert Clipsham

Data van vergaderigen

Vergaderingen over bijdragen - 9 juni, 16 juni, 23 juni en 30 juni om 16 uur UTC-tijd.

Volgende algemene vergadering (iedereen is welkom) - 16 juni om 17 uur, UTC-tijd.

Vergaderingen zijn altijd in het IRC kanaal: #fullcirclemagazine bij irc.freenode.org. Je kan ook onze webpagina gebruiken om het kanaal te bezoeken.

De deadline voor materiaal voor de tweede uitgave is zondag, 17 juni.

De verwachte release-date hiervoor is 29 juni.
----
<nowiki>[[UbuntuMagazine/TranslateFullCircle/Dutch/]]</nowiki>
