{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work.
* A '''full compressed version''' of the wiki is available on archive.org
|}

__TOC__

== Introducció ==

En aquesta pàgina tractarem sobre com connectar-nos a la xarxa MSN de Microsoft. En Windows, segurament feieu servir el Windows Live Messenger de Microsoft que, òbviament, no es troba disponible per a GNU/Linux. A continuació analitzarem alguns del clients disponibles per a Ubuntu.

== Clients MSN a Ubuntu ==

Anem a veure alguns dels clients que tenim disponibles per a l'Ubuntu i fer 5 cèntims sobre cadascun, ja que no tots funcionen igual de bé ni tenen les mateixes prestacions. Hi ha coses que tots els clients implementen i per tant no fa falta mencionar-les més: missatges de text, emoticones i les imatges per a mostrar de cada contacte. Respecte a la instaŀlació de cada un, només es comentarà si no es troba als dipòsits de programari estàndards.

=== aMsn ===

Amb quasi total seguretat, el missatger més famós després del de Microsoft. És una continuació del CCMSN i deu el seu nom al fundador del projecte: Alvaro's MSN.

Està programat en <nowiki>[[http://www.tcl.tk|TCL/TK]]</nowiki>, fet que el fa molt portable (hi ha versions per a Windows, Unix i Mac). La seva interfície és molt personalitzable i a la seva <nowiki>[[http://www.amsn-project.net|web]]</nowiki> hi trobarem bastants <nowiki>[[http://www.amsn-project.net/skins.php|temes]]</nowiki>, a més de diversos <nowiki>[[http://www.amsn-project.net/plugins.php|connectors]]</nowiki> per augmentar les seves funcionalitats. Com a contrapartida, l'aspecte dels menús està desfasat i no és especialment lleuger, encara que últimament ha millorat molt.

==== Funcions implementades ====

* Transferència de fitxers
* Brunzits
* Missatge personal
* Estic escoltant...
* Sobrenoms en color
* Càmera web (sense so)
* Winks
* Dibuixos a mà alçada (tinta)
* Clips de so

==== Instaŀlació ====

Si fem servir Gutsy, la millor manera de instaŀlar-lo és habilitant el dipòsit gutsy-backports i llavors simplement instaŀlant-lo amb el Synaptic. És important habilitar aquest dipòsit, ja que sinó tindrem una versió antiga amb una interfície més lletja. A la Hardy el podem instaŀlar com qualsevol altre programa, sense haver de fer res d'especial.

=== Pidgin ===

El client per defecte del GNOME, és multiprotocol (Jabber, MSN, ICQ, AIM i molts més) i també té versió per a Windows. Com a client de MSN és molt senzill i no disposa de gaires de les funcions que tenen els altres, però si només volem parlar i no necessitem funcions extra, ens servirà. A més, és lleuger i no consumeix gaires recursos. <nowiki>[[http://www.pidgin.im/|Web]]</nowiki>.

==== Funcions implementades ====

* Transferència de fitxers
* Rebre brunzits.

=== Emesene ===

Un client relativament nou, programat en Python i bastant lleuger. Encara està una mica verd, però millora poc a poc. Podem instal·lar temes d'icones, d'emoticones i estils de conversació, però l'aspecte de la interfície gràfica està limitat al tema GTK que utilitzem (encara que hi ha un connector que permet seleccionar un tema diferent del propi del GNOME). <nowiki>[[http://emesene.org|Web]]</nowiki>.

==== Funcions implementades ====

* Transferència de fitxers
* Brunzits
* Missatge personal
* Estic escoltant...
* Sobrenoms en color

==== Instaŀlació ====

Degut a que encara està bastant verd i que el desenvolupament és molt actiu, el millor és afegir el següent dipòsit al sources.list: <code>deb http://apt.emesene.org/ ./</code>

Després ja podrem instaŀlar-lo des del Synaptic. El dipòsit mencionat està disponible tant per a 32 com per 64 bits (

'''Avís:''' Aquest dipòsit és de versions en desenvolupament i, per tant, podria donar-se el cas que alguna versió no sigui plenament operativa. A més, s'actualitza molt freqüentment.

=== Kmess ===

Un client pensat per a l'escriptori KDE, encara que no en forma part oficialment. No és gaire personalitzable, i en principi només permet canviar el tema d'emoticones, ja que l'aspecte gràfic va lligat al tema de KDE, i les icones del programa també. La interfície és bastant senzilla. <nowiki>[[http://www.kmess.org|Web]]</nowiki>.

==== Funcions implementades ====

* Transferència de fitxers
* Brunzits
* Missatge personal
* Winks

=== Kopete ===

El client oficial del KDE és, al igual que el Gaim, multiprotocol. És més personalitzable que el Kmess, ja que podem aconseguir <nowiki>[[http://www.kde-look.org/index.php?xcontentmode=24x26|estils]]</nowiki> per a la seva interfície. <nowiki>[[http://kopete.kde.org/|Web]]</nowiki>.

==== Funcions  implementades ====

* Transferència de fitxers
* Brunzits
* Missatge personal
* Webcam

=== Mercury ===

Client programat en Java. La seva interfície és molt personalitzable, amb bastants temes inclosos i amb la possibilitat de fer servir sintaxis html per configurar molts aspectes. Té dos grans inconvenients: no és de codi lliure i resulta molt lent i pesat. Té versions per a Linux, Windows i Mac OS X. <nowiki>[[http://www.mercury.im|Web]]</nowiki>.

==== Funcions implementades ====

* Transferència de fitxers
* Brunzits
* Missatge personal
* Estic escoltant...
* Càmera web (sense so)
* Winks
* Dibuixos a mà alçada (tinta)

== Altres consideracions ==

Degut a que el protocol de la xarxa MSN és propietari i tancat, no sembla molt probable que cap client, a part de l'oficial, arribi a implementar totes les funcions disponibles. Pel mateix motiu, els usuaris de GNU/Linux hauríem de pensar en migrar cap a sistemes de missatgeria que utilitzin protocols lliures, com <nowiki>[[http://www.jabber.org|Jabber]]</nowiki>, ja que no sembla descabellat pensar que qualsevol dia ens en tanquin l'accés si no s'entra amb el client oficial.
----
CategoryTutorialsEnCatala
