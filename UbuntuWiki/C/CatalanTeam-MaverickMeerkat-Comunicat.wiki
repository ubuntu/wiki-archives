{|
  | '''Warning'''
  * This is a '''readonly''' and '''text-based''' archive of a deprecated wiki.
  * '''Images''' and '''attachments''' have been removed to conserve space.
  * '''Links''' may not work and there may be formatting issues.
  * A '''compressed''' version with images and the original syntax is in the repo '''Releases'''.
|}

__TOC__

*** CatalanTeam/MaverickMeerkat/Comunicat

Comunicat de premsa Maverick Meerkat:

El 10 d'octubre es publicarà la versió definitiva de l'Ubuntu[1] 10.10 (de nom tècnic Maverick Meerkat). Amb aquest motiu, la comunitat d'usuaris d'Ubuntu en català[2] celebrarà el proper dissabte 6 de novembre la ja tradicional festa d'alliberament (Release Party), aquest cop al Centre Tecnològic i Universitari de Granollers [3].

Aquestes festes s'organitzen arreu del món, i l'equip d'ubuntaires en català hi ha participat sempre de forma molt activa, procurant fer-la a diferents llocs del territori. En aquesta ocasió s'ha triat la ciutat de Granollers com a seu de l'esdeveniment.

En aquests esdeveniments pretenem difondre i apropar el programari lliure en general, i més concretament l'Ubuntu, al públic en general, proposant-los xerrades, tallers i, si així ho volen, ajudant-los a instal·lar l'Ubuntu al seu ordinador. No estan, per tant, enfocats a persones amb grans coneixements tècnics, tot i que també s'hi poden trobar activitats més avançades, si s'escau. Així mateix, solem dedicar una secció als més joves, com en aquest cas, fent activitats al voltant dels jocs lliures, organitzant-ne campionats, concursos o demostracions.

Si consulteu el programa d'activitats[4] veureu la participació d'experts i desenvolupadors en diferents àmbits: Drupal, Gimp, Jack, muntatge de servidors i OpenERP, a més d'una sessió per aprendre a col·laborar en la traducció de l'ubuntu a la nostra llengua, que faran de ponents a diverses xerrades i tallers. D'altra banda, com també és habitual, durant tota la jornada, i en paral·lel a la resta d'activitats, tindrem una festa d'instal·lació (Install Party) de l'Ubuntu, on es donarà suport per instal·lar-lo als ordinadors d'aquelles persones que el portin, així com per aclarir els dubtes que puguin sorgir. Evidentment, això serà de forma totalment gratuïta, no cal dir-ho; només caldrà inscriure's-hi [5].

Podeu seguir l'evolució del programa i de la resta d'informació de la jornada al wiki de la festa [4]. Visiteu-lo sovint per a estar-ne informats i feu-ne la màxima difusió.

L'equip d'ubuntaires en català

[1] http://www.ubuntu.com

[2] http://www.ubuntu.cat

[3] http://www.ctug.cat/

[4]  https://wiki.ubuntu.com/CatalanTeam/MaverickMeerkat

[5] http://www.ubuntu.cat/FestaMaverick
