{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

==== Carta per a l'Ajuntament de les Borges Blanques i el Consell Comarcal de les Garrigues ====

Apreciat senyor,

Des de l'equip de la Comunitat Local d'usuaris de l'Ubuntu en català (l'Ubuntu Catalan LoCo Team), volem agrair les facilitats donades tant per l'Ajuntament de les Borges Blanques com pel Consell Comarcal de les Garrigues en l'organització de la festa de presentació de l'Ubuntu que va tenir lloc el proppassat 7 de maig. També ens enorgulleix el detall que van tenir de «trucar-nos a la porta» demanant ser seu d'una festa de presentació d'Ubuntu; és un fet que demostra la implicació d'algunes institucions públiques amb el Programari Lliure.

D'altra banda, volem remarcar la implicació d'empreses locals (can Antaviana i info-system) que, a més de facilitar la qüestió logística, va permetre convidar un divulgador d'excepció com el Benjamí Villoslada a qui se'l va portar des de Mallorca i que va permetre donar un valor afegit de consideració a la jornada.

Molt especialment volem agrair la dedicació del personal del centre La Borrassa Rural Lab en les activitats dutes a terme el passat dissabte 7 de maig a les Borges Blanques, i els dies previs a la festa. Aquest centre és pioner a la comarca en l'ús del programari lliure i concretament en el sistema operatiu Ubuntu GNU/Linux, gràcies a la xarxa de voluntaris liderats pels responsables i posen en contacte gent molt preparada que d'altra manera seria complicat de fer. 

En aquest sentit és d'admirar la implicació de treballadors i extreballadors del centre, com l'Albert Que, l'Anna Batiste i l'Albert Gomes; que van anar molt més enllà de les seves obligacions contractuals, donat que van estar en sempre amatents de tot el que calia, i això ho van fer tant en les seues hores de treball com passades aquestes hores. Estem convençuts que la seua extraordinària tasca mereix un reconeixement especial.

La feina de voluntariat que es va realitzar tant durant la jornada com en la preparació prèvia va permetre formar i difondre el programari lliure a la comarca sense cap cost per a les administracions públiques. Així mateix, va permetre el coneixement de les Borges Blanques entre els molt visitants vinguts d'arreu de Catalunya; detall que pensem que sabreu valorar.

Finalment, la col·laboració entre la Borrassa Rural Lab, FesTV i TV3 farà visible l'acte més enllà del dia estricte de la celebració, podent recuperar alguna de les ponències en diferit, la qual cosa farà que les Borges Blanques, i tota la comarca, estiguin presents molt més enllà del dia concret de la festa. Cal dir, que diumenge passat, 29 de maig, vam poder veure els fruits d'aquesta tasca, ja que es va poder veure al programa Latituds del Canal33 el documental «Ciberactivistes», amb imatges i referències explícites de l'Ubuntu, la festa i la població [1].

Agraïm la col·laboració un altre cop, i esperem poder tornar a fer-ho.

Ubuntu Catalan LoCo Team
1 de juny de 2011

[1] http://blogs.tv3.cat/latituds.php?itemid=40408
