{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

'''FestaFeisty'''

El proper 19 d'abril es publicarà una nova versió de les distribucions de la família Ubuntu, amb el nom de The Feisty Fawn. Una de les feines del LoCo Team és fer actes socials i el llançament d'una nova versió és una bona excusa.
Així doncs, '''farem una festa divendres 20 d'abril''' a les vuit del vespre (20h).

Podeu utilitzar la <nowiki>[[https://wiki.ubuntu.com/CatalanTeam/NotaPremsa|nota de premsa]]</nowiki> per fer difusió d'aquest esdeveniment arreu on cregueu convenient.

==== On? ====
* Centre Cultural de les Corts
** '''Situació:''' Barri de les Corts de Barcelona, a prop del Metro "Les Corts" <L3> i autobusos interurbans (Diagonal).
** '''Infraestuctura:''' Sala gran amb terrassa (80), equip de so, escenari, barra, aula d'ordinadors amb Ubuntu (dualboot).
** <nowiki>[[http://bcn.cat/cgi-guia/guiamap4/cgi-guia/?actives=K001K014&scl=6&cnt=27107.69%2C81901.30&plt=27212.43%2C82044.41&plant=capes4c&txt1=&txt2=C.+de+Dolors+Masferrer+i+Bosch%2C+33&idioma=0&grayscl=0&zoom=2&map.x=442&map.y=285|Mapa]]</nowiki> de situació

==== Què fer? ====
Tenir un projector i passar-hi contínuament una presentació ben maca parlant d'ubuntu i de les coses que fem i que volem fer. Es podria posar música de fons i ja està, aniríem xerrant entre nosaltres, a no ser que algú hi vulgui fer una presentació "oficial".

Tal com es va decidir a la reunió de diumenge 15, farem una <nowiki>[[../FestaDeFirmes| FestaDeFirmes]]</nowiki> GPG.

===== Idees =====
* Tenir algunes còpies d'Ubuntu
* Disposar d'un ordinador amb Ubuntu per trastejar lliurement (cortsenc)
* Disposar d'un ordinador per a fer còpies de la Feisty allà mateix a qui les demani (rafael_carreras)
* Marxandatge (?)
* Portar un disc dur amb els repositoris binaris complets així com instruccions d'ús i qui vingui amb un disc usb pugui copiar-ho (carlesoriol)

===== Material =====

* CD Feisty ( <nowiki>[[attachment:cdubucat_2.svg]]</nowiki> obrir amb inkscape)
* CD Feisty - Fons blanc per lightscribe ( <nowiki>[[attachment:cd_ver_lightscribe.svg]]</nowiki> obrir amb inkscape)      

* <nowiki>[[CatalanTeam/NotaPremsa|Nota de premsa]]</nowiki>

==== Qui? ====
Aquells que penseu venir a la festa deixeu el vostre nom a la pàgina <nowiki>[[https://wiki.ubuntu.com/CatalanTeam/festafeisty/QuiAssisteix|QuiAssisteix]]</nowiki>.

==== Quant a Ubuntu ====
Ubuntu és un sistema operatiu desenvolupat per la comunitat perfecte per a ordinadors portàtils, d'escriptori i servidors. Tant si l'useu a casa, a la universitat o a la feina, la Ubuntu conté totes les aplicacions que us caldran mai, des de processadors de text i aplicacions de correu electrònic, a programari de servidor web i eines de programació.

Ubuntu està basat en la seva gran majoria en la tasca desenvolupada pel prestigiós projecte <nowiki>[[http://www.us.debian.org/|Debian]]</nowiki> (<nowiki>[[http://ca.wikipedia.org/wiki/Debian|article a la viquipèdia]]</nowiki>), un sistema operatiu 100% lliure fundat per Ian Murdock l'any 1993 (quan linux tenia només 2 anys) i desenvolupat des d'aleshores per milers de voluntaris d'arreu del món.

Ubuntu és i serà sempre gratis. No haureu de pagar per cap llicència. Podeu descarregar, usar i compartir Ubuntu amb els vostres amics, família, escola o empresa sense pagar absolutament res.

Presentem una nova versió d'escriptori i servidor cada sis mesos. Això vol dir que sempre podeu disposar dels les últimes i millors aplicacions que ofereix el món del programari lliure.

Ubuntu està dissenyada tenint present la seguretat. Obteniu actualitzacions de seguretat gratuites per almenys 18 mesos a l'escriptori i el servidor. Amb la versió de Long Term Support (LTS) obteniu tres anys de suport per a l'escriptori, i cinc anys per al servidor. No hi ha cap pagament addicional per la versió LTS, fem la nostra millor feina disponible a tothom en els mateixos termes de llibertat. Les actualitzacions a noves versions d'Ubuntu són i seran sempre gratis.

Tot els que us cal en un sol CD, que ofereix un ambient de treball complet. Hi ha programari addicional disponible en línia.

L'instal·lador gràfic us permet de tenir-ho tot en marxa ràpidament i fàcilment. Una instal·lació estàndard hauria de durar menys de 25 minuts.

Un cop instal·lat el vostre sistema, aquest està llest per a usar. A l'escriptori, teniu un conjunt complet de productivitat, internet, aplicacions de dibuix i gràfics, a més de jocs.

==== Quant a l'equip català d'Ubuntu (Catalan LoCo Team) ====
Els Ubuntu LoCo (Local Comunity) Teams són equips de treball d'usuaris, aficionats i professionals d'àmbit territorial. D'una manera altruista, participen en difondre, col·laborar i compartir experiències en el món del programari lliure i, concretament, en aquesta emocionant distribució anomenada Ubuntu.

El Catalan LoCo Team és el nostre equip local. Un equip per a tots aquells que volem viure al màxim l'experiència d'aquest sistema en llengua catalana. Obert als qui vulguin col·labora-hi o aprendre'n, perquè neix de la participació de tots, que és el significat de la paraula africana Ubuntu: «Sóc qui sóc gràcies al que som tots junts».

El col·lectiu català no ha tingut uns inicis fàcils: el maig del 2005 vam demanar de poder constituir-nos com a grup dins d'aquesta comunitat global. Però, com sempre quan anem fora de casa, és difícil d'explicar quin és el nostre país i el nostre àmbit, més cultural que territorial... En aquell moment no va poder ser... No ens van entendre.

Però, com que els catalans som tossuts de mena, després d'insistir i d'agrupar un col·lectiu prou gran, vam aconseguir reprendre el treball i, gràcies a la càtedra de programari lliure de la UPC (que ens va facilitar unes llistes de correu), al final de 2006, vam tornar al projecte amb més energia que mai.

Avui, amb membres de totes les edats, de diferents orígens i professions, junts de nou, hem aconseguit de tenir un col·lectiu dels més actius en les llistes de correu, en l'irc (xat per a les consultes directes, per a solucions d'urgència i immediates), en l'entorn de suport ''Launchpad'' i en el fòrums. Les ganes de tothom, el temps esmerçat en ajudar els que no coneixem, perquè sabem que molts d'altres ens han ajudat a nosaltres, i la força que tenim, perquè creiem en l'Ubuntu, perquè creiem en la llibertat que ens ofereix el món GNU/Linux i perquè necessitem poder viure en el món digital en català igual com ho fem en el nostre dia a dia. Aquesta il·lusió fa que el nostre col·lectiu no es pugui aturar.

=== Propera reunió ===
Primer punt de l'ordre del dia de la <nowiki>[[https://wiki.ubuntu.com/CatalanTeam/Reunions|Reunió General del LoCo]]</nowiki> (15 d'abril, 22 hores).

=== Grup de treball ===
<nowiki>[[https://launchpad.net/~cortsenc|Cortsenc]]</nowiki>

<nowiki>[[https://launchpad.net/~rafael-carreras|Rafael Carreras]]</nowiki>

<nowiki>[[https://launchpad.net/~orestes|Orestes Mas]]</nowiki>
