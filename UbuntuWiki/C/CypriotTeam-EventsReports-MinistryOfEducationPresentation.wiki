{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

{| class="wikitable"
|-
| <tablestyle="text-align:left; float:right; font-size: 0.9em; border: none; width:400px; background:#f3eedb; margin: 0 0 1em 1em; -moz-border-radius-topleft: 10px; -moz-border-radius-topright: 10px; -moz-border-radius-bottomright: 10px; -moz-border-radius-bottomleft: 10px;" style="border: 0;">
|}

This is the report from the <nowiki>[[https://wiki.ubuntu.com/CypriotTeam/Events/MinistryOfEducationPresentation|Ministry of Education (Cyprus Government) presentation]]</nowiki>

Source: http://www.ubuntucy.org/forum/viewtopic.php?f=2&t=782
== Ελληνικά ==

Εκδήλωση στο Υπουργείο Παιδείας.

Έγιναν συνολικά 4 παρουσιάσεις:

1. Εισαγωγή Ιστορία του Ελεύθερου Λογισμικού ('''Γρηγόρης Χρυσάνθου''')
2. Εκπαιδευτικές Εφαρμογές ('''Θεόδοτος Ανδρέου''')
3. Χρήση Linux στις Τεχνικές Σχολές ('''Πανίκος Βρυωνίδης''')
4. Προβλήματα και Linux Λύσεις ('''Χρίστος Βασιλειάδης''')

Στη πρώτη παρουσίαση δώσαμε έμφαση στα πλεονεκτήματα του Ελεύθερου Λογισμικού όπως κόστος, ελευθερία, αξιοπιστία, ασφάλεια κτλ. Δείξαμε πως μεγάλοι οργανισμοί όπως το Google, IBM, Intel και άλλοι χρησιμοποιούν και επιχoρηγούν το FSF και το Linux Foundation. Επίσης μιλήσαμε για κυβερνήσεις που χρησιμοποιούν το Linux καθως και την μεγάλο ποσοστό FOSS υπηρεσιών στο διαδίκτυο.

Στην δεύτερη επεκταθήκαμε στην χρησιμότητα που προσφέρεται για την διαχείριση ενός δικτύου με τεχνολογίες όπως LTSP, iTALC και Moodle. Αναφέραμε επίσης αρκέτες εκπαιδευτικές εφαρμογές οι οποίες εκτός του ότι είναι πλήρως εξελληνισμένες αρκετές δουλεύουν και σε Windows. Θίχτηκε και το θέμα χρήσης ανοικτών προτύπων και πρωτοκόλλων πως διευκολύνει την μετάβαση από ένα λογισμικό σε άλλο.

Ο '''Πανίκος Βρυωνίδης''' εξήγησε πως χρησιμοποιούνται στις Τεχνικές Σχολές τα IPCOP/Dansguardian για φιλτράρισμα ακατάλληλου περιεχομένου και πως η χρήση Caching Proxy ελευθέρωσε κατά 35% την σύνδεση του σχολείου στο διαδίκτυο. Επίσης ανάφερε την φιλοξενία της σελίδας mtee.net σε Linux/Apache εξυπηρετητή. Εισηγήθηκε επίσης την εισαγωγή του OpenOffice στα σχολεία και αλλαγή του αναλυτικού προγράμματος ούτως ώστε να περιλαμβάνει ελεύθερες εφαρμογές.

O '''Χρίστος Βασιλειάδης''' εξήγησε πως η χρήση edubuntu έδωσε ζωή σε παλιούς υπολογιστές ενώ περίμενε την άφιξη των καινούργιων. Μίλησε για το Kig και πως βοήθησε τους μαθητές να μάθουν βασικές έννοιες της Γεωμετρίας καθώς και τις ορολογίες στα Ελληνικά. Επίσης εξήγησε τις δυσκολίες που υπάρχουν με εμπορικά λογισμικά όπως το kidspiration το οποίο δεν μπορούν οι μαθητές να χρησιμοποιήσουν στο σπίτι αλλά και το γεγονός ότι το σύστημα προστασίας από αντιγραφή που έχει είναι πολύ αυστηρό και κλειδώνει πολύ εύκολα. Μίλησε και για την ανάγκη συστήματος στα Ελληνικά μια και τα υφιστάμενα Vista είναι στα αγγλικά. Ανέφερε επίσης τις υπερχρεώσεις και ανυπαρξία υποστήριξης από εταιρίες εμπορικών λογισμικών.

Σε γενικές γραμμές φάνηκε να άρεσαν στους παρευρισκόμενους αυτά που αναφέραμε και φάνηκαν θετικοί να εφαρμόσουν σε πρώτο στάδιο την χρήση εκπαιδευτικών εφαρμογών σε Windows. Επίσης εισηγήθηκαν το διορισμό ανεξάρτητου μελετητή που θα εξετάσει μεταξύ άλλων και το ενδεχόμενο εισαγωγής του ελεύθερου λογισμικού και του Linux σαν την κύρια πλατφόρμα του Υπουργείου. Φάνηκαν να ανησυχούν για το αν το Linux θα είναι συμβατό με την υφιστάμενη πλατφόρμα που θα χρησιμοποιήσουν και αυτός είναι και ο πραγματικός λόγος που μπήκε η προϋπόθεση για Vista στους επιχορηγημένους φορητούς. Τους ζητήσαμε για μας στείλουν τις τεχνικές προδιαγραφές του συστήματος για να δούμε αν υπάρχει συμβατότητα και συμφώνησαν να μας τις στείλουν.

Οι εισηγήσεις που δεχτήκαμε ήταν να γίνουν και κάποιες πιο χειροπιαστές παρουσιάσεις για το πως εφαρμόζονται στην πράξη αυτά που εισηγηθήκαμε πχ εκμάθηση OpenOffice και παρουσίαση εγκατάστασης Edubuntu.

Ένα άλλο εμπόδιο στην υιοθέτηση του Linux σύμφωνα με τις εμπειρίες που είχε ο '''Αλέξανδρος Κοφτερός''' (Απόπλους) είναι και οι κομπιουτεροφοβικοί εκπαιδευτικοί οι οποίοι δεν θέλουν να χρησιμοποιούν τους υπολογιστές και το Linux τους δίνει την δικαιολογία ότι "δεν μπορούν να το χρησιμοποιήσουν". Φαίνεται ότι αυτοί δεν είναι λίγοι.

Από την πλευρά μας προσφερθήκαμε να κάνουμε και άλλες παρουσιάσεις στο μέλλον πιο πρακτικής χρησιμότητας και να βοηθήσουμε σε θέματα τεχνογνωσίας.

Ευχαριστίες:

* Κ. Ιρένα Δαμιανού για την πρόσκληση και διοργάνωση της εκδήλωσης
* Κ. Δημήτρη Εγγλεζάκη - Υπουργείο Παιδείας
* Κ. Χριστόφορο Σωτηριάδη - Υπουργείο Παιδείας
* Κ. Αλέξανδρο Κοφτερό για την κατάθεση της εμπειρίας του στην χρήση OLPC και Moodle στα σχολεία καθώς και τις εύστοχες παρεμβάσεις του.
* Κ. Πανίκο Βρυωνίδη για την κατάθεση της δικής του εμπειρίας και τις εισηγήσεις του.
* Κ. Χρίστο Βασιλειάδη για την προβολή των προβλημάτων με τα υφιστάμενα συστήματα.
* Κ. Σωκράτης Μυλωνάς για την χρήση του υπολογιστή του για εγγραφή και άλλων liveDVD. (Ο δικός μας φορητός παρουσίασε πρόβλημα με το DVD-RW)

== English ==

----
CypriotTeam CategoryReports CategoryEvents
