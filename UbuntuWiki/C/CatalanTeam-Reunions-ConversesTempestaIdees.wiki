{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work.
* A '''full compressed version''' of the wiki is available on archive.org
|}

__TOC__

==== Data i lloc ====

'''Lloc:''' Campus Nord de l'UPC de Barcelona, <nowiki>[[http://www.ac.upc.edu/ca/localitzacio|edifici C6 sala E101]]</nowiki> (accés pel passadís entre els edificis D6 i C6). 

'''Data:''' dissabte 12 de desembre. 

'''Horari''': Podríem fer de 10h a 14h, si us sembla bé.

Pels que sou de lluny, potser estaria bé de poder participar via xat (o webcams)
* La idea està bé, però participar seria més aviat "escoltar" o "veure" el que es fa, no?. No veig clar com interactuar amb la gent de la sala i que tot plegat sigui fluït. A més, en el cas del xat suposa tenir una o dues persones de la sala pendent del canal i xerrant el que passa, fet que els abstraurà de poder participar. En el cas de l'streaming de vídeo, es pot fer amb portals d'aquests que permeten retransmetre des de webcams, però no sé amb quina qualitat i jo no tinc ara cap equip prou potent com per fer-ho. JosepSànchez 
** Jo tampoc veig clar que pugui ser una idea adient a una activitat com la proposada. Com a molt es podria posar alguna càmera IP (com a Terrassa) per retransmetre l'esdeveniment; però no en tinc ni idea de com pot fer-se. SiscoGarcia 
** La idea seria que en el cas de que hi hagi algú que vulgui participar *activament* des de lluny pugui arribar a fer-ho (ja faríem algun "apanyo"). Si tots els interessats ho fem de forma presencial no cal parlar-ne més ^_^ <nowiki>[[LaunchpadHome:edpages|Eduard]]</nowiki>  

** Doncs a mi ja m'agradaria, però entenc que aquest cop la idea no és viable. El que sí que estaria bé, és fer un registre de la reunió amb els punts que tracteu i les conclusions. Anna Martí i Gómez

==== Programa ====

{| class="wikitable"
|-
| <:-2>'''Esborrany de programa de sessions'''
|-
| 10:00h-10:30h
| Trillat de temes: decidim quins temes debatem, en quin ordre i, si és el cas, si algú en treu algun de més interessant s'afegeix a la llista
|-
| 10:30h-10:45h
| Aturada per agafar aire, fer un cafetò, etc.
|-
| 10:45h-11:50h
| Primera tanda de debat (amb n temes, no només un)
|-
| 11:50h-12:05h
| 2a aturada tècnica
|-
| 12:05h-13:45h
| Segona tanda de debat
|-
| 13:45h-14:00h
| Conclusions, precs i preguntes
|-
| 14:00h-16:00h
| Dinar
|}
Caldria ser ben puntuals (les "aturades tècniques" també pretenen fer de coixí pels desajustos temporals), estrictes en el compliment de l'horari i anar per feina (sí, ho sé, res del que fem habitualment...). Per tant, crec que caldria que una o dues persones assumissin una mica el paper de controladors de temps i del ritme de tot plegat, per orientar als ponents del debat.

==== Temes ====

Aquí podeu anar anotant les idees que se us vagin acudint, per posterior valoració i debat de les mateixes.

Al ser una tempesta d'idees, poden ser idees relativament inversemblants (no ens costa gaire a nosaltres), ja que, a vegades, una bajanada pot portar a una altra bona idea.

1. Establiment d'un calendari de preparació de les festes semestrals, a fi de tenir terminis clars pels diferents processos que té la mateixa.-- JosepSànchez
** Estaria bé una pàgina al wiki que servís de plantilla, assumint que les festes es fan a primers de maig o novembre anar tirant enrera calculant diversos aspectes de marxandatge, lloc, patrocinis, -- RafaelCarreras   * Podríem fer, sistemàticament, un concurs pel disseny de la samarreta. Un cop sabem el nom de la versió ja es pot fer. Es podria trobar alguna fórmula per incentivar la participació via fer molta publicitat del guanyador i, si tenim patrocinadors, algun regalet, però sense ser el tema principal per concursar. -- JosepSànchez

2. Creació d'un sistema d'oferiment de suport a associacions, escoles, etc, per instal·lar-los Ubuntu als seus sistemes o resoldre'ls problemes concrets. També es podria emprar aquest sistema per a col·laborar amb altres LUG's. -- JosepSànchez
** Podem patir el risc d'extra-limitar-nos, es a dir fer més del que potser pertocaria com a LoCo. Potser fora millor reconduir-ho cap al proposat al punt 6, procurant el manteniment d'un "ecosistema" que pogués assolir tots els nivells tant de voluntariat, com professional, sense deixar de pensar que un professional pot actuar també moltes vegades com a voluntari. No ho tinc pas clar i és per això que suggereixo el debat.  <nowiki>[[LaunchpadHome:edpages|Eduard]]</nowiki>

3. Caldria reprendre el bon costum de fer activitats extra-tècniques, com vàrem fer per celebrar el 1r aniversari del LoCo. Crec que ens fa falta. -- JosepSànchez
** +1 (o +molts) -- SiscoGarcia 
4. Reducció de soroll a la llista d'equip i reunions. Cal evitar la sensació de grup d'amics al bar però sense caure a l'altra banda (feina avorrida).
*** En aquest sentit, jo no em limitaria només a reduir el soroll, sinó que vetllaria perquè se segueixi fidelment el CoC. Sovint llegeixo a la sala comentaris ''irònics'' que es poden interpretar despectivament fora de context. D'altres vegades hi ha membres de l'equip que menyspreen d'altres membres de la comunitat o de fora. Hem de donar exemple de bona conducta, no podrem promoure xauxa i després queixar-nos quan les coses se surten de mare. No es tracta de fer de polis, sinó de ser més seriosos i fer que la nostra sigui una comunitat '''inclusiva''', no excloent, de no titllar ningú de res quan el que volem és que s'uneixi a la nostra comunitat. -- AlexMuntada 
5. Documentar què es vol fer a l'esdeveniment (blueprints) de cara a atreure gent a les reunions.
** Això, probablement, tingui a veure amb el punt 1 de crear un esquema de dates per a les preses de decisió respecte els esdeveniments, a fi de determinar períodes de petició de xerrades, de presentació de la documentació, etc. -- JosepSànchez
** No, és una altra cosa més genèrica, vull dir especificar ben bé (i amb wiki) els temes a tractar per tal de generar interès en la discussió i en l'involucrament abans de tractar-los a les reunions.-- RafaelCarreras 
6. Fomentar la relació amb altres entitats nacionals del món del PL. Això hauria de facilitar futurs patrocinis. <nowiki>[[LaunchpadHome:edpages|Eduard]]</nowiki>
** Penseu que el recurs http://www.lafarga.cat/organitzacions és un bon punt de partida? fiable? hi ha algun altre millor?  <nowiki>[[LaunchpadHome:edpages|Eduard]]</nowiki>
** Troballa relacionada: https://wiki.ubuntu.com/LoCoWorkingWithOtherGroups  <nowiki>[[LaunchpadHome:edpages|Eduard]]</nowiki>

7. Aclarir qui és membre de l'equip i què pot fer o no (tant un membre com un no membre). Tenim una <nowiki>[[https://wiki.ubuntu.com/CatalanTeam/Normativa/AccesSortida|normativa]]</nowiki> i un <nowiki>[[https://wiki.ubuntu.com/CatalanTeam/Entrada|procés]]</nowiki> de dubtós compliment. -- SiscoGarcia
** Defineix "de dubtós compliment". Quan estava completament obert l'accés es va apuntar un munt de gent de la qual el 90 per cent mai més se n'ha sapigut res. I per saber qui és membre només cal anar a la llista de membres del <nowiki>[[https://launchpad.net/~ubuntu.cat/+members#active|Launchpad]]</nowiki>. -- JosepSànchez 
** Bàsicament vull dir que, tot i que em sembla perfecte que ens obrim a tothom, entenc que hi ha temes que són propis de l'equip i crec que la seua discussió correspon al membres de l'equip. Hores d'ara crec que no es compleix. D'altra banda, l'accés no és tan complicat (a mi em vau acceptar :D ). -- SiscoGarcia
** Crec que totes les discussions sempre han estat obertes a qualsevol membre o no membre, en tot cas el dret de vot només correspon als membres. Per mi aquesta diferència entre membres i no membres és suficient, no cal limitar que els no membre no puguin participar. -- AlexMuntada .

8. Incentivar i facilitar l'entrada de nous membres a l'equip. <nowiki>[[LaunchpadHome:edpages|Eduard]]</nowiki>

** Potser cal incentivar l'entrada de nous membres, tot i que qui vulgui entrar pot fer-ho seguint les indicacions de la normativa esmentada, que no són tan difícils (fins i tot jo ho he aconseguit). <nowiki>[[LaunchpadHome:siscogarcia]]</nowiki> <<DateTime>>
** Absolutament tothom és benvingut i convidat a incorporar-se a l'equip, però no per l'únic fet de figurar a un llistat. La mini-meritocràcia que hem muntat és la manera de que la gent que s'apunti sigui un mínim d'activa. No serveix de res tenir una llista immensa de membres i ser els 10 o 15 (els dies amb sort) de sempre fent la feina (no em molesta fer feina, a mi m'agrada, només ho constato). JosepSànchez   * Doncs potser hauríem de revisar la manera de mantenir-se a l'equip, en el sentit de "perdre la pertinença" si no s'hi és actiu durant un període de temps x. -- SiscoGarcia    * Em sembla que això ja és precisament així, segons la normativa que vam aprovar al seu dia. El que passa és que no ho hem aplicat mai, ja sigui per mandra o perquè, pocs que som, només falta que anem generant emprenyats (com diu encertadament en Rafael). -- <nowiki>[[LaunchpadHome:orestes]]</nowiki>   * Al tanto amb això que sé que hi ha membres de l'equip a qui no veiem de fa temps que s'emprenyarien considerablement si els arriba un correu del Launchpad anunciant-los que els han fet fora del grup. -- RafaelCarreras   * Home no cal que rebin un correu del launchpad sense més, primer caldria intentar parlar amb ells. El que està clar és que si hi ha algun membre apuntat a l'equip del launchpad però que no interactua de cap manera amb el LoCo des de fa temps, cal donar-lo de baixa, s'emprenyi o no. Per mi, no calen grans coses per pertanyer a l'equip, però passar-se per les reunions de tant en tant, escriure algun correu opinant o ajudant a la resta, els fòrums, les festes, etc. Amb això no vull dir que s'hagi d'estar present a tot arreu ni molt menys, però hi ha 62 persones apuntades i no sé ni si en conec o si ni tant sols he parlat/llegit/xatejat/vist alguna vegada amb la meitat d'elles. -- IvàBurgos   * Coincideixo amb l'Eduard: crec que hauríem de trobar la manera, tant d'incorporar nous membres a la llista, com de recuperar la participació dels que fa temps que no són membres realment actius. De fet, potser hauríem de començar per aquests (tal volta amb un email-recordatori amable i simpàtic, no sé, aquestes coses de la diplomàcia no són el meu fort). En qualsevol tipus d'associació, hi ha una tendència natural, però perniciosa a llarg termini, a que es formi un nucli dirigent (entre moltes, moltíssimes cometes) a partir dels primers que s'hi van acostar, mentre que els que s'hi incorporen més tard solen quedar fora de les tasques d'organització, direcció, "mangoneig"... i no per manca de ganes o de capacitat, sinó per simple timidesa dels uns ("aquests senyors em deixaran unir-me al seu selecte grup?") o per manca d'iniciativa dels altres ("i si fem una campanya perquè s'apunti més gent a l'equip? i si no la fem? si la fem, quina mena de gent s'hi apuntarà? si no la fem, quina mena de gent no s'hi apuntarà?..."). I això, a la llarga, fa que l'equip no es renovi; que es facin sempre les mateixes coses i de la mateixa manera; que la gent que les fa es vagi cansant... -- GiorgioGrappa 
9. Promoure la participació més activa en els equips i comunitats internacionals d'ubuntu.

** De vegades tinc la sensació que vivim una mica d'esquena a la comunitat internacional. Fem celebracions, fem traduccions, alguns membres participen de forma molt activa en alguns equips (alguns fins i tot en són els responsables, que no és poca cosa) però promovem poc la participació a nivell internacional. Fem moltes coses ''només'' per al nostre LoCo. Segurament l'anglès és el principal fre, però no ens ha de fer por i sigui com sigui no hem de permetre que la nostra por faci que d'altres no participin. Tant el freevial, com les samarretes com segur que d'altres coses que fem són prou valorades des de fora, aprofitem-ho. Resumint, m'agradaria veure més membres de la nostra comunitat participar en d'altres contextos que el del nostre LoCo. -- AlexMuntada    * Segurament hi ha barreres, les que tu esmentes o d'altres. Per fer que més gent s'impliqui en participació internacional cal trobar una manera de superar aquestes barreres, i ara em ve a la memòria aquell ''''sprint'''' del Freevial que vam fer una vegada (a Bocanord?), o la darrera marató de traducció al Citilab. Van ser activitats que van fer que alguna gent pogués contribuir de maneres que altrament no haurien gosat. Potser cal planificar més activitats d'aquesta mena. -- <nowiki>[[LaunchpadHome:orestes]]</nowiki> 
10. Crear la figura del "mentor" o "tutor" o digueu-li com vulgueu, per guiar a la gent que cregui que ho necessita en la primera presa de contacte amb Gnu/Linux (o potser amb l'informàtica en general). Què vull dir amb això? que gent voluntària estigui disponible a una bossa de tutoritzats, els quals s'assignarien de manera unívoca al tutor; persones que necessiten una empenta i no sentir-se sols davant el canvi durant un període concret i limitat de temps (setmanes, mesos?).  A més, tampoc seria bo que un mateix "tutor" tingués molts "tutoritzats". Aquestes dues persones pactarien una forma de comunicació (mail, missatgeria, etc) i aquesta persona no es sentiria abandonada en una situació de sistema operatiu nou amb sistemes de comunicació que probablement no entén, o com a mínim no domina: fòrum, llistes de correu, xat. La condició per a rebre aquest ajut? tenir ganes de aprendre (no de tenir un pringat a disposició), de rebre ajuda en temes mínimament importants (les floritures se les busca un mateix sense demanar ajut) i de comprometre's (el tutoritzat) a documentar a una pàgina del wiki l'experiència, a fi de reflexar els punts on s'ha tingut problemes i les solucions adoptades. Això podria servir per a identificar els punts on cau la gent de manera més habitual i, probablement, poder fer un document per a resoldre-ho. Si la persona "tutoritzada" no avança (ni que sigui de mica en mica), no s'implica i no segueix les indicacions (sempre que siguin raonables, clar) del tutor, i només vol un suport tècnic gratuït, podria ser desvinculada de l'ajut. -- JosepSànchez 
** Pinta bé, però no em veig amb cor d'assumir la responsabilitat que això implica a nivell tècnic. Ho dic perquè dimarts no vaig saber resoldre un tema de connexió wifi a un company del centre, de manera que podria trobar-me amb situacions semblants i no sabria què dir... clar que sé on trobar la solució. -- SiscoGarcia     * Aquí no estem personalitzant res, Sisco. Cal presentar idees i donar-hi voltes de manera genèrica. Després ja veurem si ho poden fer 1, 5 o 10 persones, o com ho fan, si decidim fer-ho. Saps que aquí hi ha perfils de persones molt diferents, amb diferents capacitats a aportar. I estic seguríssim de que això és el nostre punt fort. -- JosepSànchez     * Segur que és el nostre punt fort, ja que ens dóna una gran versatilitat i ens possibilita l'acció per diversos fronts; per això cap problema. El que no veig clar és que aquestes tutories permetin absorbir una gran allau (?) de tutorands si fos el cas. No sé quina idea tenies quant al nombre de tutorands per cada tutor. -- SiscoGarcia    * Jo no veig gaire clar aquest punt tampoc. -- IvàBurgos    * M'agrada la idea: combatre la sensació soledat que hom té durant els primers passos pot ajudar a evitar molts abandonaments. Com ja heu apuntat, no seria fàcil i caldria afinar-hi moltes qüestions. A veure si puc aportar-ne un parell: els dubtes haurien de referir-se a temes que afecten al treball real, quedant exclosos els aspectes estètics (com posar temes, coloraines, fons de pantalla: suposo que les floritures de què parlava en Papapep anaven per aquí, o així ho he interpretat); no es pretén que el tutor sàpia resoldre tots els problemes i dubtes que el tutorand pugui plantejar (els més bàsics, sí que seria convenient; però, quins són els més bàsics?), sinó que el pugui ensinistrar en tècniques de recerca i interpretació de la informació i que, en cas de necessitat, pugui aconsellar la consulta a un altre tutor. -- GiorgioGrappa     * Justa la fusta! aquest és l'esperit de la proposta :) -- JosepSànchez     * Si és aquesta la idea ja em sembla més lògica; això crec que no genera tanta responsabilitat com comentava abans. A més crec que és un problema que acostuma a passar sovint, que no hi ha un bon acompanyament quan es comença a fer alguna cosa nova. +1 -- SiscoGarcia     * Per motius pràctics, crec que caldria establir les relacions tutorand-tutor en funció de l'escriptori emprat pel ''padawan'': les preguntes bàsiques, les d'un usuari que tot just aterra en el món dels pingüins, crec que es referiran més sovint a l'entorn gràfic que fa servir i als programes "normalets i freqüents" que no pas a la línia d'ordres i a l'ús d'Awk per alliberar el contingut inAccessible d'una BD (em va arribar al cor el teu apunt de l'altre dia, Papapep: condensat i potent com un haiku!). I, la veritat, després d'alguns mesos de no fer-los servir, no recordo on estan ni els menús més normals del Gnome: suposo que ens passarà a tots. A més a més, si tots dos es dediquen a activitats iguals o similars, també és probable que s'hagin d'enfrontar als mateixos problemes i que hagin de resoldre les mateixes dificultats: un altre possible criteri per establir aquestes relacions. -- GiorgioGrappa 
11. Promoure aquesta discussió en altres canals de comunicació. Crec que no tothom vol/pot/sap editar aquest wiki.-- Anna Martí i Gómez

12. Fer ressò de les traduccions en les facultats de Traducció i Interpretació. Per alguns estudiants pot ser interessant endinsar-se en el món de la traducció més "tècnica". Ara bé també cal tenir clar que aquest punt comportaria una "tutela" dels nouvinguts més intensa. És a dir, temps i recursos. -- Anna Martí i Gómez

13. Reaccionar més ràpid en les llistes de traducció quan algun "desconegut" es mostra disposat a ajudar-nos. He vist algun cas en que es tarda força en respondre i pot desmotivar ja d'inici. -- Anna Martí i Gómez

14. Quin nivell d'"intrusió" o influència dels possibles patrocinadors institucionals podem, i volem, admetre a les nostres activitats sense perdre l'essència?
*** Crec que aquest punt és prou important. El LoCo hauria de saber dir NO segons les circumstancies que es presentin. Però primer cal que es defineixi quina és justament l'essència no?  <nowiki>[[LaunchpadHome:edpages|Eduard]]</nowiki> 
15. Definim l'essència del LoCo, que és i també que no és (sí, ja se que hi ha una "definició" a la portada de la wiki, però que cadascú posi la seva versió des del seu punt de vista!)
*** Per a mi Ubuntu.cat és una colla de gent que s'expressa en català (apolítica i sense ànim de lucre) que comparteix el seu interès pel programari lliure en general i GNU/Linux Ubuntu en concret <nowiki>[[LaunchpadHome:edpages|Eduard]]</nowiki> 
**** Doncs jo espero que hagis volgut dir que és una colla de gent que s'expressa en català... perquè si estàs restringint la colla només als catalans/es ets bastant trencador i personalment no hi estaria gens d'acord ;) SiscoGarcia            * Doncs sí és això el que vull dir: que s'expressa en català, ben apuntat i ho he corregit ja que havent pensat en altres llengües veig que és més entenedor (no és el mateix "english" que "english spoken" per exemple) <nowiki>[[LaunchpadHome:edpages|Eduard]]</nowiki>        * Tal i com apareix ara la definició de l'Eduard (gent que s'expressa en català i que s'interessa pel PL en general i per Ubuntu en particular), em sembla molt encertada. De fet, només afegiria una referència a l'interès compartit per emprar el PL i Ubuntu en català: està implícit, però crec que paga la pena de fer-ho explícit. -- GiorgioGrappa  * Doncs llegint el registre de la reunió d'ahir, aquesta definició no em queda gens clara, sobretot pel que fa a l'"apolític".  I creieu-me que no és cap "flame" però crec que és bàsic que tinguem una definició acceptada per tots els membres del grup i que abarqui quan més gent millor. Anna Martí i Gómez
** Crec que la definició del LoCo és clara. Els objectius dels events que organitza el propi LoCo crec que també són clars. Potser el que hauriem de discutir és l'ús que en fem de la marca Ubuntu Catalan Team. Un exemple amb la política de fons és molt entenedor: si un partit polític d'ideologia X vol instalar ubuntus a la seva seu i hi anem oficialment com a Ubuntu Catalan Team, segurament a més d'un se li posarien els pels de punta. Passa el mateix amb la resta d'associacions ideològiques encara que no tinguin res a veure amb la política? No ho tinc molt clar, ho hauriem de parlar entre nosaltres. Jo penso que hauriem de tenir cura d'on anem de forma oficial com a Ubuntu Catalan Team.

16. Definir el càrrec de Responsable de Relacions Internacionals, o d'Afers Exteriors. Em sembla prou important que si quelcom d'arreu del món contacta amb nosaltres perquè vindra a visitar-nos, algú tingui la "obligació" de poder donar com a mínim una resposta cap a l'interessat (això ve arrel del contacte rebut de part d'un membre del Loco Suïss fa uns dies).Sobre tot, que sembli que som molts i que estem ben coordinats, encara que siguem els mateixos de sempre :-) <nowiki>[[LaunchpadHome:sergimateo|SergiMateo]]</nowiki>           * Està clar pel que descrius que aquest és el LoCo Contact, és a dir, jo mateix. No pateixis que he quedat amb el noi suïs, tot i que m'ha costat perquè ha avisat amb poc temps. -- RafaelCarreras                 * Disculpi'm el desconeixement sobre l'assumpte, kappo. Tractant-se d'una tempesta, m'havia caigut un llamp i he hagut d'escriure. A més a més, ja em veia que se m'aplicaria la llei RC i seria jo el responsable. De moment, sembla que no serà així. <nowiki>[[LaunchpadHome:sergimateo|SergiMateo]]</nowiki> 
17. L'IvàBurgos em comenta que no té temps de fer algunes tasques encomenades i no podrà venir a la convenció. Potser hauríem de parlar d'un canvi a la secretaria. -- RafaelCarreras          * Quines són les tasques que té encomanades? Ens les podem repartir, oi? -- SiscoGarcia 
==== Tasques ====

{| class="wikitable"
|-
| <rowbgcolor="#d9bb7a">'''Tasca'''
| '''Responsable'''
| '''Data'''
| '''Estat'''
|-
| millorar la descripció de la llista de l'equip al mailman
| 
| 2010-02-28
| Fet
|-
| descriure l'organització de l'equip de forma senzilla perquè la comunitat vegi com funcionem (about)
| RafaelCarreras
| 2010-02-15
| Fet
|-
| crear un subgrup per a l'equip d'organització amb 1 any de caducitat
| RafaelCarreras
| 2009-12-18
| Fet
|-
| enviar un missatge a l'equip per apuntar-se al nou subgrup
| RafaelCarreras
| 2010-01-15
| Fet
|-
| canviar el contacte del loco al launchpad
| RafaelCarreras
| 2009-12-14
| Fet
|-
| canviar la descripció del loco perquè se'ns trobi millor al directori de locos
| RafaelCarreras
| 2009-12-14
| Fet
|}

== Document del gobby ==

=== Punts de discussió ===

* 1. p.15 Essència del loco (8 vots)
* 2. p.14 Intrussió de patrocinadors (8 vots) 
* 3. p.10 Mentories / Tutories
* 4. p.8  Incentivar entrada nous membres a l'equip
* 5. p.5  Relació amb altres grups del programari lliure
* 6. p.4  Soroll innecessari als canals de comunicació del LoCo
* 7. p.9  Participació amb equips i grups internacionals de l'Ubuntu
 
=== Definició del loco ===

* L'essència del loco és l'Ubuntu en llengua catalana de qualsevol àmbit territorial
* ubuntaire => síntesi de la definició del loco
* els canals oficials de comunicació del loco són:
** la llista de la comunitat (ubuntucat-info)
** la llista de l'equip (ubuntucat-equip)
** el fòrum en català (cat.ubuntuforums.org)
** el xat (#ubuntu-cat a freenode)
** el wiki (wiki.ubuntu.com/CatalanTeam/*)
** el web www.ubuntu.cat

=== Normatives ===

* les comunicacions de la comunitat són en català en tots els canals oficials
* les col·laboracions i esponsoritzacions es discutiran cas per cas

=== Mentors ===

* hi haurà un wiki on s'apuntaran els voluntaris
* aquest grup de voluntaris decidiran com es fa el mentoratge

=== Equip ===

Proposta de reorganització dels equips ubuntaires al launchpad:

* ~ubuntaires és l'equip de la comunitat, inclou també:
** ~ubuntu.cat és l'equip oficial del LoCoTeam, inclou també:
*** ~ubuntu-l10n-ca és l'equip de traductors d'ubuntu al català
*** ~ubuntu.cat-org és l'equip d'organització dels ubuntaires
