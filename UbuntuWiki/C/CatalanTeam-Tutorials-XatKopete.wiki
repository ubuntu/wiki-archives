{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__


== Configuració del Kopete per accedir al canal de xat del LoCo Team català ==
=== Pas 1 ===

Obriu el '''Kopete'''. A l'escriptori KDE l'enllaç és dins del Menú principal -> Internet. Si esteu usant l'Ubuntu amb l'escriptori Gnome, probablement no tindreu el Kopete instal·lat d'origen. Tot i que podeu instal·lar-lo (amb el '''Synaptic''') i utilitzar-lo sense cap problema, probablement en aquest cas és millor emprar un altre client com ara el '''<nowiki>[[http://www.pidgin.im|Pidgin]]</nowiki>'''. Els passos per a la configuració del Pidgin no es mostren aquí, però són molt semblants i les dades a introduir són les mateixes.

La primera vegada que s'executa el Kopete, s'obre directament la finestra que es mostra al dessota. Altrament, s'hi pot arribar amb el menú "Arranjament -> Configura... -> Comptes -> Nou"

<nowiki>[[File:Captura1Kopete.png]]</nowiki>

El Kopete és un client que suporta múltiples protocols de xat. Per connectar-nos al xat dels ubuntaires en català, escollirem el protocol '''IRC''' i clicarem el botó '''Següent'''.

=== Pas 2 ===

Ara se'ns obrirá una finestra per configurar el compte, començant per les '''dades bàsiques'''. Pel xat en qüestió, l'única informació que hem d'especificar en aquesta pestanya és el sobrenom o ''nickname'' que volem emprar durant les converses. Podeu posar-ne qualsevol, i si ja està essent usat per algú altre, el sistema ens avisarà oportunament.

En acabar, no cliqueu encara sobre el botó "següent", sinó que primer cal especificar algunes dades més sota la pestanya '''Connexió'''.

<nowiki>[[File:Captura2Kopete.png]]</nowiki>

=== Pas 3 ===

Sota la pestanya '''Connexió''' indicarem la xarxa (servidor) al qual volem connectar-nos. Anirem a la llista desplegable i escollirem '''Freenode''', atès que el servidor irc.freenode.net pertany a aquesta xarxa.

Un cop fet això clicarem el botó '''Edita...''' per canviar lleugerament la configuració de la xarxa ''freenode''.
(Nota: No estic segur de si aquest pas és necessari o no, però en tot cas no fa cap mal. Si algú sap positivament que no cal, que l'esborri).

<nowiki>[[File:Captura3Kopete.png]]</nowiki>

=== Pas 4 ===

Al dessota teniu la pantalla que surt en editar la configuració de la xarxa freenode que ve per defecte. Es tracta d'afegir el servidor irc.freenode.net a la llista. Per fer-ho, clicarem el botó '''Nou...''' de la dreta.

<nowiki>[[File:Captura4Kopete.png]]</nowiki>

=== Pas 5 ===

A la pantalla que surt, introduïrem '''irc.freenode.net''', i clicarem '''Bé'''.

<nowiki>[[File:Captura5Kopete.png]]</nowiki>

=== Pas 6 ===

Observem com el nou servidor s'ha afegit a la llista. Ara el seleccionarem amb un clic i el farem pujar fins a la primera posició amb l'ajut del botó '''Puja'''. En acabar, premerem el botó '''Desa''' i es tancarà el diàleg.

<nowiki>[[File:Captura6Kopete.png]]</nowiki>

=== Pas 7 ===

Ja teniu el compte configurat, cosa que es fa evident per l'aparició d'una petita icona a l'angle inferior dret de la finestra del Kopete. Ara ens connectarem al canal de xat, cosa que es pot fer de diverses maneres. Una d'elles és clicant sobre l'icona esmentada amb el botó ''dret'' del ratolí, cosa que farà aparèixer un menú desplegable com el que es mostra a la imatge següent:

<nowiki>[[File:Captura7Kopete.png]]</nowiki>

D'aquest menú desplegable escollirem, com ja heu suposat, l'opció '''Accedeix al canal...'''.

=== Pas 8 ===

Al diàleg de selecció de canal que ens apareix, introduïrem '''#ubuntu-cat''', amb el símbol '''#''' inclòs.

<nowiki>[[File:Captura8Kopete.png]]</nowiki>

=== Pas 9 ===

Si tot ha anat bé, entrareu al canal de xat i us apareixerà una pantalla com la següent:

<nowiki>[[File:Captura10Kopete.png]]</nowiki>

Aquesta pantalla està dividida en tres zones: A la dreta teniu una llista dels usuaris connectats actualment. A la part inferior hi ha una àrea que és la que utilitzareu per escriure els vostres missatges els quals apareixeran, juntament amb els dels altres usuaris, a la secció superior.

=== Pas 10 ===
 
Ara és el vostre torn. El Kopete té moltes funcionalitats que no descriurem aquí, però que us convidem a explorar detingudament. Per exemple, podeu configurar l'aparença de la finestra de missatges (hi ha diversos estils disponibles), configurar el compte per tal d'entrar automàticament al canal #ubuntu-cat en connectar, etc.

Així mateix, el protocol IRC té diverses comandes que podeu utilitzar durant una conversa. Doneu una ullada al menú '''Xat --> Comandes'''.
----
CategoryTutorialsEnCatala
