{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

{| class="wikitable"
|-
| <tablestyle="float:right; font-size: 0.9em; width:40%; background:#F1F1ED; margin: 0 0 1em 1em;" style="padding:0.5em; ">'''Índex de continguts'''<<BR>>
|}

Si el Windows encara no és instal·lat, instal·leu-lo primer. Si deixeu espai per l'Ubuntu en aquest pas no haureu de redimensionar la partició NTFS més tard, estalviant una mica de temps.

=== Feu una còpia de seguretat de les dades del vostre ordinador ===

Tot i que que l'instal·lador de l'Ubuntu és molt segur i pot particionar bé el disc dur, sempre és bona idea assegurar-vos que sou capaços de restaurar el Windows abans d'instal·lar l'Ubuntu. 

==== Feu una còpia de seguretat de les vostres dades ====

Tot i que això pot semblar obvi, copieu els arxius de dades importants a uns altres dispositius abans d'intentar una instal·lació d'arrencada dual. Existeixen moltes solucions de còpia de seguretat per a usuaris de Windows, però el més fàcil pot ser crear tants CD o DVD amb còpies de les dades com calgui. Una altra manera és fer-ho en una clau USB o un altre dispositiu d'emmagatzematge extern amb prou espai.

==== Feu una còpia de seguretat del vostre sistema operatiu - utilitzant eines de recuperació ====

''Teniu CD o DVD de recuperació a mà?'' - La majoria de sistemes que es venen amb Windows ja pre-instal·lat també venen amb alguna utilitat de recuperació o disc de re-instal·lació. Hi ha una tendència recent per part de les empreses, per provar d'estalviar diners, de no lliurar aquest disc. En comptes d'això, proporcionen una partició amagada en la qual hi ha una eina de recuperació i una imatge del sistema pre-instal·lat.

Si aneu a comprar un ordinador nou i voleu arrencada dual, potser seria una bona idea demanar si podeu aconseguir un dispositiu d'instal·lació o de recuperació de Windows (CD o DVD), si no és proporcionat per defecte. L'única  solució és telefonar el vostre distribuïdor i demanar-li un CD o DVD propi, al qual hi teniu dret per norma.

Al Contracte de Llicència d'Usuari Final (CLUF) de Windows (EULA, en les seues sigles angleses) no es fa cap esment que el particionament del(s) disc(s) dur(s) hi estigui en contra. Només perquè l'eina que proporcionen per restaurar el sistema no sigui l'adequada no significa que estigui prohibit d'utilitzar-ne una altra.

Segons el CLUF de Windows, teniu dret a una còpia de seguretat del Sistema Operatiu (SO). Mentre el distribuïdor no estigui realment obligat a proporcionar-ne una, tenint preinstal·lada la imatge d'aquestes eines en l'ordinador en cap manera es prohibeix d'obtenir una còpia pròpia del CD d'instal·lació. Podeu treure la imatge de les eines de restauració de l'ordinador en qualsevol moment, tot i que Ubuntu afortunadament pot ser instal·lat al seu costat i mantenir-los intactes.

El problema amb això és que si la vostra taula de particions es corromp, o si teniu algun problema de maquinari amb el disc, la recuperació des d'una partició interna no és una bona opció.

''Exemple de petició de CD/DVD de recuperació pel Sistema Operatiu Windows''

Vosaltres:

* " Estic a punt d'instal·lar Ubuntu Linux i això canviarà la meva taula de particions. No se'm va donar un disc d'instal·lació del Sistema Operatiu amb el meu sistema, però sí un programa per restaurar el sistema que és en una partició amagada. Si, per alguna raó, l'eina de restauració del PC no fos capaç de trobar la partició imatge, no seria capaç de restaurar el meu sistema. Les eines per restaurar el sistema que van venir amb el meu sistema no són les adequades per les meues necessitats. Necessito un disc de sistema operatiu. Me n'envieu un?"

Resposta del fabricant de PC:

* "Segur, us n'enviarem un. Trigareu dos o tres dies a rebre'l."

==== Aconseguir dispositius de recuperació - informació de contacte ====

* <nowiki>[[http://support.dell.com/support/topics/global.aspx/support/dsn/en/document?c=us&cs=19&docid=287034&l=en&s=dhs&redirect=1#7|Creació de CD de Recuperació del Sistema operatiu de Dell i Manual de Reinstal·lació del Sistema Operatiu]]</nowiki>
* <nowiki>[[http://support.dell.com/support/topics/global.aspx/support/dsn/document?c=us&cs=19&docid=287034&l=en&s=dhs&redirect=1|Altres enllaços relacionats i informació per propietaris de Dell]]</nowiki> 
* <nowiki>[[http://www-307.ibm.com/pc/support/site.wss/document.do?lndocid=MIGR-4M7HWZ|Com aconsegueixo un CD o DVD de Recuperació del Producte?]]</nowiki> - Per propietaris de Lenovo
* <nowiki>[[http://www.mydigitallife.info/2006/01/18/ibm-lenovo-thinkpad-recovery-cd/|L'experiència d'algú que aconsegueix CDs de recuperació d'IBM per un Thinkpad]]</nowiki>
* <nowiki>[[http://h10025.www1.hp.com/ewfrf/wc/genericDocument?cc=us&docname=bph07143&lc=en|Obtenint un conjunt de CD o DVD de Recuperació de Windows per propietaris d'ordinadors HP i Compaq]]</nowiki>

=== Començar la Instal·lació d'Ubuntu ===

1. Arrenqueu des de Windows o utilitzant un CD Viu (live CD) d'Ubuntu i feu còpia de seguretat dels vostres documents/fotos valuoses, etc. a dispositius mòbils com ara CD-R/DVD-R o qualsevol altre dispositiu d'emmagatzematge extern.

2. Feu córrer l'eina de defragmentació de Windows en C: més d'un cop (El meu Ordinador, botó dret del ratolí en disc local, Propietats, Eines, Defragmentar ara o Compacta ara...).

3. Descarregueu i cremeu, o demaneu un CD
    Descarregueu una imatge (.iso) d'Ubuntu de <nowiki>[[http://www.ubuntu.com/getubuntu/download|la Llista de Miralls de Descàrrega]]</nowiki> i creeu el CD d'Ubuntu:  <nowiki>[[https://help.ubuntu.com/community/BurningIsoHowto]]</nowiki>

    O <nowiki>[[https://shipit.ubuntu.com/|Demaneu CDs d'Ubuntu]]</nowiki> (actualment gratuït!, si us plau feu un ús assenyat)
 
4. Una vegada que teniu el CD, inseriu-lo al dispositiu CD-ROM i reinicieu l'ordinador.
    Si l'ordinador no arrenca des del CD (ex. en comptes d'això el Windows comença una altra vegada), entreu al panell de control de la BIOS (settings) i fixeu-lo com calgui.

5. Si ha arrencat amb èxit del CD, es mostrarà el logo de l'Ubuntu en la pantalla. Premeu Enter (return) per a continuar.

6. Seguiu les indicacions fins que se us pregunti: "Com voleu particionar el disc?".

=== Redimensionar les Particions amb Windows Vista ===

Windows Vista pot comprimir la seua pròpia partició sense necessitat d'utilitzar programari de tercers. Mireu <nowiki>[[http://vistarewired.com/2007/02/16/how-to-resize-a-partition-in-windows-vista/|aquest enllaç]]</nowiki>. Si esteu fent córrer Windows Vista, comprimiu la partició mitjançant aquest mètode, i llavors arrenqueu l'Ubuntu. L'instal·lador d'Ubuntu utilitzarà l'espai lliure que heu creat (<nowiki>[[https://wiki.ubuntu.com//CatalanTeam/Recursos/ArrencadaDualAmbWindows?action=AttachFile&do=get&target=Redimensionar-amb-vista.pdf|aquí]]</nowiki> trobareu el procés detallat en català).
	
=== Redimensionar les Particions Utilitzant l'Instal·lador de l'Ubuntu ===

==== Particionament Automàtic ====

1. Escolliu la primera opció (hauria de ser alguna cosa semblant a: "redimensionar IDE1 mestre, partició #1 (hda1) i utilitza l'espai alliberat").
 
2. Especifiqueu la mida de la partició nova com a percentatge del disc dur sencer.
 
3. Cliqueu a "Endavant".

4. Aneu a Acabar la Instal·lació d'Ubuntu.

==== Particionament Manual ====

1. Escolliu "Editar la taula de partició a mà". Es llistaran les particions actuals.

2. Seleccioneu la partició que voleu redimensionar i premeu ''Enter''.

3. Seleccioneu "Mida:" i premeu ''Enter''.

4. Seleccioneu "Sí" i premeu ''Enter''.

5. Teclegeu la mida nova en gigabytes per a la nova partició, es recomana alliberar '''COM A MÍNIM 10 GB'' d'espai lliure per a la instal·lació de l'Ubuntu. Premeu ''Enter'' quan estigueu convençuts dels canvis. Pot trigar algun temps per aplicar els canvis.

6. Creeu una partició per l'<nowiki>[[http://es.wikipedia.org/wiki/Espacio_de_intercambio|espai d'intercanvi (swap)]]</nowiki> d'aproximadament el doble de la vostra RAM (2 Gb és un valor màxim i no cal fer-la més gran encara que tingueu molta RAM).

7. Creeu una partició per a la instal·lació de l'Ubuntu, de com a mínim 10 GB.

8. Seleccioneu "Acabar el particionament i escriure els canvis al disc".

=== Acabar la instal·lació de l'Ubuntu ===

1. Acabeu la instal·lació de l'Ubuntu al teu sistema.

2. En reiniciar, treieu el cdrom de l'Ubuntu del dispositiu de cdrom, hauríeu de tenir presentada una llista de sistemes operatius per arrencar. El <nowiki>[[http://ca.wikipedia.org/wiki/Grub|GRUB]]</nowiki> ha d'haver detectat automàticament la partició de Windows i ha d'haver afegit una opció per arrencar-lo en aquesta pantalla.

=== Sector d'arrencada (MBR) i gestor d'arrencada ===

Windows Vista pot impedir que el GRUB arrenqui la partició de l'Ubuntu, quan per qualsevol raó intenteu reparar l'arrencada al MBR (sector d'arrencada, MBR) en el disc dur arrencable. Per evitar aquest desordre es pot optar per deixar que Vista tingui el MBR, i el seu gestor d'arrencada hauria d'apuntar a la partició d'arrencada de l'Ubuntu. Windows Vista ja no arrencarà a través de boot.ini ni de ntdetect.com ni de ntldr. En comptes d'això una carpeta d'arrencada emmagatzema totes les dades per carregar el nou gestor d'arrencada, Windows Vista és distribuït amb una utilitat de línia de comandes anomenada bcdedit.exe, que s'utilitza amb privilegis d'administrador naturalment. Podeu llegir <nowiki>[[http://technet.microsoft.com/en-us/windowsvista/aa905126.aspx|aquí]]</nowiki> al respecte.

Com que fer servir una utilitat de línia de comandes sempre té la seva corba d'aprenentatge, es pot fer una feina més productiva i millor amb una utilitat lliure anomenada <nowiki>[[http://neosmart.net/dl.php?id=1|EasyBCD]]</nowiki>, desenvolupada ja  durant els temps de Vista Beta.

=== Consideracions sobre la instal·lació amb Windows XP i NTFS ===

Tot i que ara l'instal·lador de l'Ubuntu inclou suport per redimensionar les particions NTFS, no és 100% eficaç. Si proveu el procediment anterior i no  teniu sort, podeu provar els següents mètodes alternatius:

==== Utilitzar QtParted del CD de Rescat del Sistema (System Rescue CD) ====

1. Arrenqueu Windows i feu còpia de qualsevol documents/fotos valuoses, etc a dispositius mòbils com ara CD-R/DVD-R o dispositius d'emmagatzemament extern.

2. Feu córrer l'eina de control de disc de Windows (Error-checking) en C: un parell de cops (els resultats es poden veure a “Eines Administratives > Visualitzador d'Esdeveniment > Aplicació” sota una entrada "Winlogon").

3. Feu córrer l'eina de defragmentació de Windows en C:

4. <nowiki>[[http://www.sysresccd.org/Download.en.php|Descarregueu la imatge ISO del CD de Rescat del Sistema]]</nowiki> (100 MB; té moltes eines i programari molt útil).

5. Cremeu la imatge ISO a un CD.

6. Arrenqueu des del CD i premeu Enter quan surt el missatge "Arrenca (Boot):".

7. Quan apareix un intèrpret d'ordres, introduïu:

		run_qtparted

1. Seleccioneu el disc en la pantalla gràfica (el més probable /dev/hda).

2. Seleccioneu la partició NTFS per a ser redimensionada (el més probable /dev/hda1).

3. Cliqueu amb el botó contrari del ratolí i esculliu redimensionar.

4. Trieu la mida de la nova partició.

5. Introduïu els canvis a l'Arxiu -> Menú de canvis. Si el teclat i el ratolí deixen de respondre durant el redimensionament tingueu paciència.

6. Una vegada que els canvis s'han desat, treieu el CD de Rescat del Sistema i inseriu el CD d'instal·lació de l'Ubuntu.

7. Reinicieu i instal·leu l'Ubuntu a l'espai lliure.

==== Utilitzar GParted d'UNetbootin-PartedMagic ====

Una altra manera de redimensionar particions, que no requereix un CD, és carregar <nowiki>[[http://partedmagic.com/wiki/PartedMagic.php|PartedMagic]]</nowiki> des de Windows via el <nowiki>[[http://sourceforge.net/project/showfiles.php?group_id=198821&package_id=240127|UNetbootin PartedMagic Loader]]</nowiki>:

1. <nowiki>[[http://sourceforge.net/project/showfiles.php?group_id=198821&package_id=240127|Descarregueu]]</nowiki> i instal·leu el fitxer de Windows (.exe), llavors reinicieu.

2. Seleccioneu l'entrada UNetbootin-partedmagic després de reiniciar, i espereu mentre PartedMagic arrenca.

3. Inicieu el gestor de particins clicant la icona GParted.

4. Seleccioneu el disc (probablement /dev/sda) baixant pel menú a la cantonada dreta de la interfície.

5. Feu clic amb el botó contrari a la partició NTFS per redimensionar-la (probablement /dev/sda1), i seleccioneu l'opció "redimensionar".

6. Arrossegant la caixeta per especificar la nova mida de la partició NTFS hauria de ser redimensionada, llavors premeu "OK".

7. Premeu el botó "Aplicar" per redimensionar el disc, llavors reinicieu una vegada fet.

8. A la pròxima reiniciada de Windows, cliqueu "OK" quan es demani per treure UNetbootin-partedmagic per tal de treure la seua entrada del menú d'arrencada.

=== Manuals externs ===

Aquests són enllaços externs (en anglès) de manera que no formen part de la documentació oficial de l'Ubuntu; seguiu-los al vostre propi risc.
* <nowiki>[[http://users.bigpond.net.au/hermanzone/p3.htm|Instal·la arrancada Dual Per Ubuntu Feisty Fawn 7.04 amb el CD Alternatiu]]</nowiki>
* <nowiki>[[http://neosmart.net/wiki/display/EBCD/Linux|Arrencada-Dual Ubuntu i Vista amb EasyBCD]]</nowiki>
* <nowiki>[[http://neosmart.net/wiki/display/EBCD/Ubuntu|Tutorial de captures de pantalla pas-a-pas per muntar  una arrencada-dual Ubuntu-Vista]]</nowiki>
* <nowiki>[[http://www.ehomeupgrade.com/2006/06/02/how-to-dual-boot-ubuntu-606-dapper-linux-desktop-along-side-windows-xp/|Manual: Arrencada dual Ubuntu Linux 6.06 (Dapper) al costat  de Windows XP]]</nowiki>
* <nowiki>[[http://www.howtoforge.com/unetbootin_windows_ubuntu_fedora_p4|Guia HowtoForge: Redimensionar particions utilitzant UNetbootin-PartedMagic]]</nowiki>
----
CategoryTutorialsEnCatala
