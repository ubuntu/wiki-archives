{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__


== Noticia de vilaweb sobre l'aprovació ==
No és una nota de premsa però esta molt bé i pot ser útil per a properes.
http://www.vilaweb.cat/www/noticia?p_idcmp=2399868&p_edi=General

DIMECRES, 16/05/2007 - 11:24h
El Catalan LoCo Team d'Ubuntu ja és oficial
És el primer equip LoCo basat en un àmbit lingüístic i no en fronteres polítiques

Els membres del Comunity Council d'Ubuntu, presidits pel fundador d'Ubuntu Mark Shuttleworth, han aprovat l'oficialitat del Catalan LoCo Team, Comunitat Catalana d'Usuaris d'Ubuntu, aplegada al voltant d'Ubuntu.cat. L'oficialització d'aquest nou equip local es va fer ahir en una reunió via xat entre alguns dels impulsors i els membres del Comunity Council. Mark Shuttleworth va valorar molt positivament la feina de l'equip local català.

Shuttleworth no sols va elogiar el document de presentació del Catalan LoCo Team, ans va dir que podia servir d'estàndard per als altres equips locals a l'espera d'aprovació. Els membres del Comunity Council també es van declarar molt satisfets per l'aprovació d'un equip local d'usuaris basat en una comunitat lingüística i no pas en fronteres polítiques. De fet, el Catalan LoCo Team és el primer d'aquestes característiques.

Un LoCo Team és una comunitat d'usuaris de la distribució de GNU/Linux Ubuntu que s'ajuden i ajuden qualssevol altres usuaris per resoldre dubtes i dificultats sobre aquest sistema operatiu lliure i gratuït. També es dedica a tasques com la difusió, en tota mena d'actes, d'Ubuntu com a alternativa als altres sistemes operatius, tals com Windows i Mac. Com en la majoria de projectes de programari lliure, la col·laboració voluntària és essencial en el projecte Ubuntu, i les comunitats locals d'usuaris en són una peça molt important.

El Catalan LoCo Team s'ha gestat al voltant d'una llista de distribució de correu electrònic en què els usuaris d'Ubuntu s'ajuden per resoldre els entrebancs amb què topen i que no ha parat de créixer des que es va instituir, el desembre del 2006. Actualment ja té més de tres-cents membres i qualsevol s'hi pot subscriure. A més, el Catalan LoCo Team disposa d'un wiki, un fòrum i un xat. Alguns dels seus membres també col·laboren en la traducció d'Ubuntu al català.

== Nota de premsa per la FestaFeisty del 20 d'abril de 2007 ==

El proper divendres 20 d'abril, la Comunitat Catalana d'Usuaris del sistema operatiu Ubuntu farà una festa per celebrar el llançament de la nova versió 7.04, altrament coneguda amb el nom de ''Feisty Fawn''.

La festa tindrà lloc al '''Centre Cultural de Les Corts''', c/Dolors Masferrer i Bosch 33,  a partir de les 8 del vespre. Prop de l'estació "Les Corts" de la línia 3 del metro. Es passarà una presentació de l'equip en format lliure, s'amenitzarà la vetllada amb música lliure, hi haurà un parell d'ordinadors mostrant la nova versió, un concurs per a elegir el logotip de l'equip i es donarà recolzament i ajut a la gent no iniciada que hi assistirà.
Ubuntu és una de les diverses distribucions (o variants) del Sistema Operatiu GNU/Linux, amb més de 16.000 programes lliures, gratuïts i d'alta qualitat disponibles per a instal·lar-los de forma molt simple. Utilitzant Ubuntu, l'usuari pot realitzar sense cap problema des de les tasques habituals (ofimàtica, retoc fotogràfic, reproducció multimèdia, comunicacions per internet...) fins a les més sofisticades (edició de vídeo, tasques de servidor, programes científics, etc.) amb la seguretat de veure's lliure dels típics problemes de sistemes privatius com ara els virus o les restriccions introduïdes artificialment.

Amb Ubuntu, a més, es pot gaudir d'un sistema operatiu traduït al català gràcies a l'esforç de desenes de voluntaris repartits per tot el domini lingüístic.

Per a més informació, consulteu la pàgina web <nowiki>[[http://wiki.ubuntu.com/CatalanTeam/festafeisty/]]</nowiki>

----
CategoryUbuntuTeams
