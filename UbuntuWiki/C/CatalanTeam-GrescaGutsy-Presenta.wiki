{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== Presentació d'Ubuntu ==

<nowiki>[[https://wiki.ubuntu.com/CatalanTeam/GrescaGutsy/Presenta?action=AttachFile&do=get&target=LoCoCatGutsyRec.odp|Suport per a la presentació en odp]]</nowiki>

Olot, 20 d'octubre de 2007

Ubuntu és un conjunt de programes de GNU/Linux basat en Debian, la distribució amb més programari preparat per a instal·lar que hi ha.

GNU/Linux és un sistema operatiu lliure per a ordinadors. Com que és lliure, es pot fer servir per al que es vulgui, es pot estudiar el codi, es pot modificar i es pot redistribuir com es vulgui.

=== Sabors ===
Hi ha diversos sabors d'Ubuntu que es diferencien en els programes principals que s'instal·len per omissió. N'hi ha amb sistemes d'escriptori diferents, amb molt programari específic per a ensenyament o aplicacions multimèdia, etc.

* Ubuntu	-	escriptori Gnome

* Kubuntu	-	escriptori KDE

* Xubuntu	-	escriptori XCFE, més lleuger

* Edubuntu	-	programari per a l'ensenyament

=== Què s'hi pot fer? ===

Tot allò que es pugui fer amb un ordinador. Usar el correu electrònic, els fils de subscripció, navegació web, xats, ús intensiu de la xarxa, escoltar música, veure pel·lícules, crear fitxers d'àudio, vídeo, fer dibuixos animats en 3D, tota mena de feines ofimàtiques, etc.

En ser programari lliure, si l'aplicació que trobeu no us agrada, la podeu modificar o pagar algú per a que ho faci.

=== Què porta la nova Gutsy Gibbon? ===

==== Aparença (Efectes d’escriptori i Compiz Fusion) ====
Per primer cop, l’Ubuntu surt amb un escriptori 3d per omissió amb el nou paquet Compiz-Fusion. Només arrencar l’Ubuntu, i si teniu els drivers activats, tindreu els meravellosos efectes 3d del Compiz-Fusion. Per a control·lar-los, Ubuntu ha posat els seus “Efectes d’escriptori” dins d’una nova aplicació “Aparença” que es troba anant a Sistema/Preferències/Aparença.

L’aplicació d’Aparença inclou pestanyes per a control·lar el Tema, el Fons d’escriptori, les Fonts, l’Interfície i els Efectes d’escriptori per al Gnome. Hi ha tres opcions bàsiques per al Compiz-Fusion: “Sense Efectes” “Efectes Normals” i “Efectes Extra”.

Els usuaris avançats segurament preferiean instal·lar el “Compizconfig-settings-manager” amb el synaptic o usar la línia de comandes per a tenir un més gran control sobre el Compiz-Fusion.

==== Pantalla i Gràfics (Eina de configuració gràfica per a les X) ====
Per a la gent que odia liar-se amb els fitxers de configuració, la Gutsy vé amb una aplicació “Pantalla i Gràfics” per a gestionar els arranjaments de les X. El programa es troba anant a Sistema/Administració/Pantalles i Gràfics.

L’aplicació es presenta de manera simple però intuitiva. Arranjar la resolució de la pantalla és tan fàcil per a usuaris de pantalla simple com doble.

Addicionalment, els usuaris de pantalles dobles poden seleccionar fàcilment entre un mirall o un sistema de pantalles separades.

Hi ha una pestanya que obre les opcions de seleccionar els drivers de targeta gràfica específics siguin lliures o privatius.

==== Canvi ràpid d’usuari ====
De manera similar al Windows, els usuaris d’Ubuntu poden ara canviar entre diferents escriptoris d’usuari sense haver d’apagar la sessió activa. Des del panell superior del Gnome, només cal clicar el nom d’usuari al que voleu canviar. El primer cop que canvieu surt una pantalla d’entrada del GDM per tal d’escriure-hi el nom d’usuari i la contrasenya. Després d’aquest primer cop, només cal clicar el nom d’usuari i introduir la contrasenya per a canviar d’escriptori d’usuari.

==== Tracker (Cerca d’escriptori) ====
La Gutsy porta un nou motor de cerca escrit en C conegut com a “Tracker”. De manera similar al Beagle o al Google Desktop Search, el Tracker indexa la informació de metadades i podeu obtenir resultats rellevants de cerques des de noms de fitxer, textos trobats dins dels documents i les metadades trobades als fitxers d’àudio i vídeo.

El Tracker es pot engegar amb Aplicacions/Accessoris/Eina Tracker de cerca, amb la miniaplicació de la barra d’escriptori o amb la funció de cerca del Nautilus.
Per a personalitzar els arranjaments del Tracker, es pot teclejar “tracker-preferences” al terminal. Això obre una altra finestra amb les pestanyes d’opció per a “General”, “Performance”, “Fitxers”, “Fitxers ignorats” i “Correus electrònics”.

==== Miniaplicació Deskbar ====
La miniaplicació deskbar està ara inclosa a la configuració per omissió de la Gutsy Gibbon. El deskbar permet un accés ràpid a les accions habituals com obrir els preferits de web, les cerques, enviar missatges als contactes i més coses.

==== Nou servei d’impressió ====
Una nova característica és el sistema actualitzat d’impressió que s’acosta al sistema d’impressió del KDE. La majoria d’impressores es poden endollar i l’Ubuntu la configura automàticament. També, l’Ubuntu ha implementat una nova “impressora PDF”, a l’estil del KDE, que està activada per omissió. Això permet de crear fitxers PDF des d’aplicacions com el Gimp, el Firefox, el Rhythmbox i altres aplicacions que no són del Gnome.

==== Apparmor ====
AppArmor, similar al SELinux, és un programa per a restringir les accions obtingudes en instal·lar programari que ara s’instal·la per omissió. AppArmor dóna una altra capa de seguretat a l’Ubuntu. El programa és accessible des de la línia de comandes i per a veure una llista de les comandes es pot visitar https://help.ubuntu.com/community/AppArmor.

==== Restricted-Manager ====
Ara el gestor del repositori restricted ofereix la possibilitat de gestionar drivers lliures però que requereixen firmware no lliure. En particular, els drivers bcm43xx per a les targetes wifi Broadcom funcionen bé amb el restricted-manager.

==== Cercador de plugins Apt-Enabled i Gestor d’extensions per al Firefox ====
Ubuntu ha afegit algunes noves característiques interessants també al Firefox. Ara és més fàcil instal·lar plugins i extensions amb “Apt-Enabled Plugin Finder” i “Extennsion Manager.” Per a engegar l’Extension Manager podeu seleccionar Eines/Afegits/Aconsegueix afegits d’Ubuntu des del Firefox. Les extensions habituals com el Stumbleupon, Adblock i Greasemonkey es poden instal·lar fàcilment des d’aquest programa.

=== Què són els LoCo Teams? ===

Equips de treball d'usuaris i desenvolupadors d'Ubuntu, d'àmbit territorial o idiomàtic, dissenyats per a difondre la Ubuntu i el programari lliure.
Constitueixen grups d'ajut i difusió.
Consolidar un equip important de gent per a crear comunitat.
Festes, jornades, difusió, cursos, assessorament.
Hem tingut una vintena de reunions per irc amb una assistència habitual de 10 persones, hem fet una trobada a Sant Cugat del Vallès amb una assistència de 15 persones i vam fer una festa pel llençament de la versió Feisty Fawn amb una assistència de més de 50 persones.
Som 38 membres a l'equip i 185 persones subscrites a la llista de correu.
Ara mateix estem a Olot a la gresca Gutsy que hem muntat. :-)

==== Història ====

Es va iniciar el 9 de maig de 2005, sense èxit. Es va demanar una llista de correu a Ubuntu, però no van entendre un LoCo no estatal i basat en un idioma i no en un territori.

Després de posar una nota de projecte abandonat al wiki, a finals de 2006, van contactar unes poques persones interessades a reflotar l'equip, així que vam demanar una llista de correu a la Càtedra de Programari Lliure de la UPC.
En poc temps, s'hi van subscriure 140 persones. Es va crear un canal d'irc, fòrum i web.

Al maig de 2007, el Community Council d'Ubuntu va atorgar l'oficialitat al Catalan LoCo Team.

==== Feines ====

Documentació. Volem organitzar la documentació existent que és molta.
Hi ha diversos cursos i xerrades organitzats.
Organitzem activitats coincidint amb els llençaments de les noves versions.
Creem els webs ubuntu-cat.org i ubuntu.cat amb l'ajut de molts voluntaris.

S'ha creat un recull de blogs de membres de l'equip a http://planeta.ubuntu.cat.
Ens reunim per irc a #ubuntu-cat@freenode.net cada dues setmanes.
