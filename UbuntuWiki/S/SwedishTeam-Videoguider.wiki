{|
  | '''Warning'''
  * This is a '''readonly''' and '''text-based''' archive of a deprecated wiki.
  * '''Images''' and '''attachments''' have been removed to conserve space.
  * '''Links''' may not work and there may be formatting issues.
  * A '''compressed''' version with images and the original syntax is in the repo '''Releases'''.
|}

__TOC__



== Svenska videoguider - Projektbeskrivning ==
Projektet är inaktivt. ~ Christoffer Holmstedt 2013-05-02.
De filmer som finns går att hitta här http://svenskavideoguider.wordpress.com/

=== Projektidé ===
Med hjälp av videoguider göra det enklare för alla ubuntu-användare att använda Ubuntu samt ge en ökad förståelse för operativsystemet och gemenskapen. En första film är redan klar om hur man signerar Ubuntu Uppförandekod(Ubuntu Code of Conduct) på Launchpad.

<nowiki>[[SwedishTeam-Videoguider-FärdigaFilmer|Färdiga videoguider]]</nowiki>
=== Drivkrafter och motiv ===
'''''Specifika problem'''''. Det finns många sätt att hjälpa varandra på, när vi stöter på olika problem. Ett av dessa är genom instruktionsfilmer, där man enkelt kan visa hur man går tillväga för att lösa specifika problem. På forumet, via IRC och via sändlistan dyker det ofta upp återkommande frågor som tar tid från andra engagerade som om och om igen får repetera samma svar flera gånger. Dessa återkommande frågor besvaras oftast väldigt bra med instruktionsfilmer då den som söker svar både får höra en som berättar hur man ska göra och får se det med sina egna ögon.

'''''Vägledning - Att lära sig Ubuntu'''''. Många nya ubuntuanvändare upplever ofta många saker som udda och främmande eftersom man är van med andra operativsystem sedan tidigare. Dessa användare behöver en mjukare övergång till Ubuntu och den struktur som finns inom operativsystemet. Vilka alternativ finns till mina gamla program som jag har använt? Vart gör jag mina inställningar för funktionen XXXXX? Hur aktiverar jag häftiga skrivbordseffekter som jag har sett på youtube? Till detta behövs en uppsättning "standardfilmer" som släpps tillsammans med varje release dels för att gränssnitt och programutbud kan ha förändrats men även för att ge alla besökare bilden att Ubuntu är ett aktivt projekt som ständigt håller sitt material uppdaterat.

'''''Specifika program'''''. De som är intresserade av att presentera deras egna godbitar, tips och trix, guider inom deras favoritprogram, har också sin plats inom detta projekt. Vi är alla specialister på olika saker och kan sprida dessa kunskaper vidare.

=== Tidsplan ===
Från och med augusti 2011 till och med december 2012. Detta för att driva projektet över tre nya versioner av Ubuntu (11.10, 12.04 och 12.10) och få fram en bra grundstruktur vilka filmer som ska spelas in vid varje ny ubuntuversion samt gott om tid att hitta en stabil grund inom gemenskapen.

=== Genomförande ===
==== Augusti 2011 till och med December 2012 - Skapa en stabil grund ====
Alla projekt fungerar väldigt bra till en början, det är när alla fina ord ska bli handling som alla problem och hinder dyker upp. Den första perioden av projektet handlar om att skapa en stabil grund där de flesta medlemmar i Svenska ubuntugemenskapen känner till projektet och vet vad syftet är. Därutöver även väcka intresse för de som kan tänkas vilja vara med i projektet.

==== Januari 2011 till och med Juni 2012 - Rekrytera målmedvetet ====
Efter första månadernas "komma-igång-period" krävs en mer aktiv period med fokus på rekrytering för att projektet ska hålla i framtiden. En aktiv medlem i projektet kan komma långt, men inte hela vägen. Desto fler som är med desto större mål kan vi klara av.

==== Juli 2011 till och med December 2012 - Övergå till en del av Supportgruppen ====
Alla projekt har ett slut, så även detta. Målet med projektet är att skapa en stabil grund och ett tydligt syfte som senare blir en del av Svenska Ubuntugemenskapens supportgrupp.

=== Förväntade resultat, effekter och mål ===
** ÖVERGRIPANDE MÅL
*** MINST 5 aktiva medlemmar vid projektets slut.
*** MINST 1 timme material publiceras av varje aktiv medlem per månad.
** VÄGLEDNING - ATT LÄRA SIG UBUNTU
*** MINST 1 timme material släpps per ny Ubuntu release som går igenom
**** Nya funktioner
**** Övergång från andra operativsystem till Ubuntu
**** Grunderna i Ubuntu
** SPECIFIKA PROBLEM
**** FÖRHOPPNINGSVIS kunna hjälpa andra inom "Ubuntu-se Support" regelbundet genom att skapa filmer efter begäran.
** SPECIFIKA PROGRAM
**** FÖRHOPPNINGSVIS minst två aktiva medlemmar som brinner för specifikt program som har flera timmars genomgång om respektive program.

== Länkar ==
** <nowiki>[[SwedishTeam-Videoguider-FärdigaFilmer|Färdiga videoguider]]</nowiki>
** <nowiki>[[SwedishTeam-Videoguider-Förslag|Önskemål på videoguider]]</nowiki>
