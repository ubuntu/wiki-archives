{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== Tekstas viršuje (oranžinis fonas) ==

'''2008.05.17 11:00'''<<BR>>
'''Naugarduko g. 24, Vilnius, VU MIF (101 auditorija)'''

Atsinešę savo kompiuterius, su Lietuvos ''Ubuntu'' bendruomenės narių pagalba galėsite įsidiegti ''Ubuntu'' patys! Tai paprasta...

----

== Apie renginį ==

Tikriausiai daugelis yra girdėjęs apie ''Linux'', o ar daugelis girdėjo apie ''Ubuntu''? ''Ubuntu'' yra ''Linux'' pagrindu sukurta, '''atspari virusams, lengvai prižiūrima''', pasaulyje sparčiai populiarėjanti, atvira ir laisva operacinė sistema (OS). (Kas nežino - operacinė sistema - tai didžiulė programa, kuri padeda Jums naudotis Jūsų kompiuteriu, valdo visus kompiuterio procesus). Lietuvoje labiausiai paplitusi nelegaliai naudojama, uždara, nesaugi ir, tikriausiai, daugeliui jau atsibodusi OS ;)

Balandžio pabaigoje pasirodys naujausia ''Ubuntu'' versija, pavadinimu ''Hardy Heron''. Šia proga, Lietuvos ''Ubuntu'' bendruomenė organizuoja diegimo šventę, kurios metu visi norintys galės susipažinti su nauja ir įdomia operacine sistema. Po kelių pranešimų darysime masinį naujų ''Ubuntu'' ir ''Baltix'' versijų diegimą. Tie, kurie su ''Ubuntu'' jau pažįstami, galės paprasčiausiai atsinaujinti ir tuo pačiu gauti daug patarimų iš bendraminčių. 

Visus norinčius įsidiegti ''Ubuntu'' prašome užsiregistruoti ir nurodyti bendrus kompiuterio techninius duomenis, kad žinotume su kuo turėsime reikalų :)

== Programa ==

'''Mykolas Okulič-Kazarinas: Atviras kodas ir ''Ubuntu'' filosofija.'''(~30min)<<BR>>
Trumpai apie tai, kas yra atviras kodas ir kuo jis pranašesnis lyginant su nuosavybinėmis uždaro kodo programomis. Taip pat bus pasakojama ''Ubuntu'' atsiradimo istorija ir supažindinama su ''Ubuntu'' filosofija.

'''Mantas Kriaučiūnas: Kas yra Baltix?''' (~15min)<<BR>>
Trumpas pranešimas apie tai, kas yra Baltix.

'''Masinis diegimas!'''(~1val)<<BR>>
Diegimo metu dideliame ekrane bus rodoma ką ir kaip daryti, kiekvieną žingsnį aptariant detaliau. Tuo tarpu ''Ubuntu'' naudotojų komanda bus pasiruošusi padėti visiems, susidūrusiems su sunkumais.

'''Įdiegtos OS pritaikymas savo poreikiams.'''(~2val)<<BR>>
Kai visi turės šviežiai įdiegtą OS, reginio pranešėjai trumpai papasakos kaip paruošti ir pritaikyti ''Ubuntu'' ar ''Baltix'' savo poreikiams, kaip naudotis populiariausiomis programomis. Kiekvienas galės užduoti savo klausimus.

== Kaip, kur ir kam yra tinkama Ubuntu? ==

''Ubuntu'', lygiai taip pat, kaip ir daugeliui žinomą ''Windows'' OS, galima naudoti įvairiausiais tikslais: naudotis internetu, tvarkyti dokumentus, klausytis muzikos, žiūrėti filmus, ruoštis pamokoms, žaisti žaidimus ir t.t. Tai daugiau priklauso nuo Jūsų pačių norų ir vaizduotės. Priešingai nei ''Windows'', ''Ubuntu'' yra laisva ir atvira OS, kuri visiškai neriboja Jūsų laisvės Jūsų kompiuteriuose. Tai reiškia, kad parsisiuntę šią OS internete ar paskoline ''Ubuntu'' CD savo draugui, netampate programinės įrangos piratais. Į savo ''Ubuntu'' OS galite įsidiegti galybę tokių pačių laisvų programų.

Šiais laikais didžioji interneto dalis gyvuoja ''Linux'' serveriuose. ''Linux'' branduolį turi ir ''Ubuntu''. Todėl įsivaizduokite, kad į jūsų rankas patenka galinga sistema, kuri yra saugi, nebijo virusų ir naudojama didžiausiuose pasaulio superkompiuteriuose! Ne gana to, ši sistema atrodo stulbinančiai puikiai.

== Kas yra Baltix? ==

''Baltix'' - tai ''Ubuntu'' pagrindu sukurta operacinė sistema, pritaikyta Lietuvai (nes yra laisvė modifikuoti ;)).
Įdiegę ''Baltix'' iš karto turėsite pilnai lietuvišką OS, su visais Lietuvai būdingais nustatymais. ''Ubuntu'' platinama visame pasaulyje, ir kai kurios šalys riboja tam tikrų programų naudojimo teises, kas visiškai neaktualu Lietuviams. Todėl ''Baltix'' OS iš karto rasite įdiegtas visas dažniausiai naudojamas programas, kurių po įdiegimo nėra ''Ubuntu'', dėl minėtų ribojimų (pvz, mp3 bei kai kurių filmų formatų grojimas).

Kadangi ''Baltix'' naujos versijos leidžiamos panašiai tuo pačiu metu kaip ir ''Ubuntu'', atsinešę savo kompiuterį galėsite pasirinkti, kurią OS įsidiegti.

== Kaip visa tai atrodo? ==

Sunku nusakyti kaip atrodo ''Ubuntu'', todėl kad ją labai lengva keisti ir kiekvieno naudotojo rankose, ji atrodo vis kitaip. Kad tai suprastumėte, pradžiai galite apžiūrėti, kaip atrodo ''Ubuntu'' ką tik įdiegus į kompiuterį ir kaip atrodo vėliau, kai naudotojai pritaiko ''Ubuntu'' savo poreikiams.

'''Standartinė ''Ubuntu'' išvaizda iš kart po įdiegimo:'''

informatyvu būtų (padidintą) pagrindinio meniu vaizdelį įdėti, 
gal dar ir administravimo/nustatymų

'''O štai kaip atrodo ''Ubuntu'' jos naudotojų rankose:'''

----

== Komentarai ==
 prie Mykolo arba prie programų naudojimo reik paporint apie atvirus standartus.
