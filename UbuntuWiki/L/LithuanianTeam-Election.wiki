{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work.
* A '''full compressed version''' of the wiki is available on archive.org
|}

__TOC__

Ubuntu.lt svetainė gyvuoja jau daugiau nei 3.5 metų ir per tą laiką susibūrė daugia nei 3,000 žmonių bendruomenė. Tai, kad tapome oficialiai pripažinta Ubuntu LoCo komanda parodo jog nuveikta buvo išties nemažai, bet kaip visada – galėjo būti dar daugiau.
 
Kaip ir kiekvienoje išsiplėtusioje organizacijoje atsiranda bendruomenės valdymo bei organizuotumo problema. Tai jaučiama ir ubuntu.lt – pradedami projektai taip ir lieka neužbaigti, o įdomios idėjos net nepradedamos įgyvendinti.

Norint pataisyti susiklosčiusią padėtį buvo nuspręsta įkurti bendruomenės valdžią, kuri būtu renkama visų Ubuntu.lt narių bei perrenkama kartą metuose. Valdybą turėtų sudaryti 7 žmonės, kurie turėtų šias pareigas:
* '''Vadovas''' - valdybos darbo priežiūra; bendruomenės atstovavimas/ryšiai su visuomene; veiklos finansavimo pritraukimas; 
* '''Mokslas''' - Ubuntu bei laisvų programų populiarinimas mokslo bei mokymo įstaigose; darbo grupės(-ių) organizavimas/priežiūra
* '''Development''' - organizuoti vertimų, klaidų šalinimo grupių darbą 
* '''Ubuntu.lt svetainė''' - vystyti bendruomenės svetainę, organizuoti svetainės kūrėjų darbą
* '''Renginiai''' - organizuoti su Ubuntu susijusius renginius (diegynės, konferencijos, release parčiai, etc.)
* '''Pagalba''' - plėtoti pagalbos naujokams priemones Lietuvoje; prižiūrėti turimas (ubuntu-lt pašto konferencija, ubuntu.lt forumas, etc.)
* '''Laisvi formatai''' - Laisvų formatų populiarinimas;

Tokio susiskirstymo nauda: kiekvienoje srityje bus „vadas“ kuris už ją bus atsakingas. Taip kažkokie užgimę projektai mažiau tikėtina, kad numirs nes bus aišku kas už kokio projekto pabaigimą atsakingas. Be to gali atsirasti ir daugiau naujų projektų kai kiekvienas vadovas gilinsis labiau į savo sritį bei galės nusistatyti trumpalaikius bei ilgalaikius tikslus. 

'''Kaip vyks rinkimai?'''

Kiekvienas ubuntu.lt svetainės narys gali pareikšti savo kandidatūrą nepriklausomai nuo žmogaus aktyvumo ar narystės trukmės – valdybą rinksime visi. Norintys aktyviai dalyvauti bendruomenės valdyme siųskite paraiškas adresu zeimys@ubuntu.com. Paraiškų priėmimas baigsis 2009 m., vasario 8 dieną. Paraiškoje būtinai nurodykite savo vardą, pavardę, slapyvardį ubuntu.lt sistemoje, kontaktinius duomenis bei trumpą prisistatymą kurį matys balsuojantys žmonės (Kas jūs? Ką veikiat? Ką norite pakeisti ir t.t.).

Nuo vasario 9 dienos bus paskelbtas balsavimas, prieinamas visiem registruotiem ubuntu.lt nariams. Rinkimai truks iki vasario mėnesio pabaigos. Kovo 1 dieną paskelbsime 7-ių tarybos narių vardus, kurie artimiausiame susirinkime pasiskirstys pareigomis.
