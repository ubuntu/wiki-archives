{|
  | '''Warning'''
  * This is a '''readonly''' and '''text-based''' archive of a deprecated wiki.
  * '''Images''' and '''attachments''' have been removed to conserve space.
  * '''Links''' may not work and there may be formatting issues.
  * A '''compressed''' version with images and the original syntax is in the repo '''Releases'''.
|}

__TOC__


== Co ty możesz zrobić dla Ubuntu? ==

==== Czym jest Ubuntu. ====

Ubuntu Linux to kompletny system biurkowy (istnieje także wersja serwerowa), rozwijany w myśl zasady wolnego oprogramowania. System niemal całkowicie składa się z oprogramowania o otwartych źródłach. Ubuntu jest wolne, co oznacza:

*** wolność używania oprogramowania bez względu na cel,
*** wolność analizowania sposobu działania oprogramowania i dostosowywania go do swoich potrzeb,
*** wolność rozpowszechniania kopii oprogramowania by pomóc innym,
*** wolność udoskonalania oprogramowania oraz rozpowszechniania własnych poprawek aby również inni mogli z nich korzystać.

Ubuntu jest projektem tworzonym w oparciu o pewną społeczność. Wielu ludzi z całego świata, z własnej woli i bezpłatnie pracuje nad udoskonalaniem Ubuntu, po to aby uczynić je jeszcze lepszym i nowocześniejszym. Już teraz jest to dopracowany, bezpieczny i wydajny system operacyjny, który jednocześnie pozbawiony jest jakichkolwiek opłat licencyjnych. Ubuntu jest skierowane do wszystkich ludzi, ułatwia to więc korzystania z niego przez osoby niepełnosprawne. Za korzystanie z Ubuntu nie są pobierane jakiekolwiek opłaty. Jeśli jednak chcesz się w jakikolwiek sposób odwdzięczyć, możesz dołączyć do Społeczności Ubuntu i w zależności od swoich umiejętności, zainteresowań, bądź chęci pomóc w dążeniach aby Ubuntu było systemem w pełni zasługującym na przesłanie, którym kierują się jego twórcy: "człowieczeństwo dla wszystkich".

Każdy może pomóc kształtować i rozwijać system. Najprostszą rzeczą jest po prostu używać go i polecać go innym.

==== Jak możesz pomóc Ubuntu? Na wiele sposobów: ====

1. Developerzy - Ubuntu wciąż ewoluuje, wciąż dąży ku doskonałości. Nie dzieje się to bez udziału ludzi tworzących ten system - programistów. Oni są rdzeniem każdego programu, każdego projektu, bez nich każdy pomysł pozostałby jedynie ulotną ideą. Ogromna rzesza ochotników poświęca swój wolny czas, chęci i umiejętności, chociaż jest również spora i wciąż rosnąca grupa developerów pracujących na rzecz wolnego oprogramowania, którzy są za tą pracę opłacani.
Jeśli chcesz spróbować swoich sił w świecie kompilatorów, kodów i "segmentation error" - dołącz do społeczności programistów!

Więcej informacji znajdziesz na https://wiki.ubuntu.com/UbuntuDevelopment - wyłącznie w języku angielskim.

2. Testerzy - wszyscy wiemy, jak bardzo programista nie lubi być pytany, czy jest pewien, że program dobrze działa. Wszyscy wiemy, że nawet najlepiej napisany program może mieć błędy. Dlatego też niezbędni są testerzy oprogramowania czy też nowych funkcjonalności, ludzie, którzy z kawałka programu wycisną siódme poty. To dzięki testerom mamy pewność, iż w finalnej wersji systemu znajdują się jedynie te pakiety, które są pełnowartościowe i pozbawione błędów.
Jeśli lubisz wyzwania, masz żyłkę detektywa, lubisz szukać, sprawdzać - spróbuj swoich sił w testowaniu! Każdy wyłapany i usunięty błąd czyni Ubuntu jeszcze lepszym i doskonalszym!

Więcej informacji znajdziesz na https://help.ubuntu.com/community/ReportingBugs oraz https://wiki.ubuntu.com/BugSquad - witryny w języku angielskim.

3. Tłumacze - językiem, w którym Ubuntu jest tworzone, jest język angielski. To, że na Twoim lub kolegi komputerze komunikuje się w języku polskim, jest zasługą rzeszy tłumaczy - ochotników, którzy swoją wiedzą dzielą się z innymi, tłumacząc lub poprawiając już gotowe pakiety. Jeśli chcesz sprawdzić swoją znajomość języka angielskiego oraz podzielić się nią z innymi przystąp do grona tłumaczy Ubuntu. Twoja praca przysporzy wiele zadowolenia, a Tobie da okazję do zdobycia nowych doświadczeń i poszerzenia zasobu słownictwa.

Jeśli chcesz sprawdzić, co czeka w kolejce do tłumaczenia zajrzyj pod https://translations.launchpad.net/+tour - znajdziesz tam wiele informacji dotyczących tłumaczeń (witryna w języku angielskim). Tam również możesz założyć konto w serwisie Launchpad. Możesz również zapisać się na listę mailingową - https://lists.ubuntu.com/mailman/listinfo/ubuntu-translators (lista dotycząca wszystkich tłumaczeń). Informacje o tłumaczeniu Ubuntu na język polski znajdziesz na stronie UbuntuPolishTranslators. 

4. Grafika - Ubuntu to nie tylko suche komendy linii poleceń, czy też skomplikowane ciągi znaków wypisywane w konsoli. Ubuntu, które jest systemem tworzonym przez ludzi dla ludzi, zawiera wbudowane środowisko graficzne GNOME (w przypadku Kubuntu jest to KDE, Xubuntu - XFCE), które jest w pełni modyfikowalne. Możesz zmieniać nie tylko tapety na pulpicie, ale również ikonki, obramowania okien, tła, czcionki i wiele innych elementów. Tu jest pole do popisu dla artystów - tworzenie przycisków, ekranów logowania, ikon, kompletnych tematów jest pasjonującym zajęciem i sposobem wyrażenia swojej ekspresji. Stwórz swój własny temat i zamieść go w sieci - niech inni tez skorzystają!

Więcej informacji znajdziesz na https://wiki.ubuntu.com/Artwork oraz na liście mailingowej https://lists.ubuntu.com/mailman/listinfo/ubuntu-art

5. Trenerzy - nowoczesne systemy komputerowe, bez względu na to, skąd pochodzą, są bardzo skomplikowanymi programami. Ich obsługa codzienna staje się coraz prostsza, niemniej jednak dla nowych użytkowników, jak również tych rezygnujących z innych systemów na rzecz Ubuntu, pozbycie się starych nawyków oraz opanowanie nowego systemu mogą stanowić problem. Każdy z nas zaczynał kiedyś od przysłowiowego zera, każdy z nas korzystał z wiedzy już doświadczonych współużytkowników. Jeśli poznałeś Ubuntu, zasady jego działania, zarówno całości jak i części - prosimy podziel się tym z nami. Sposobów jest wiele - od blogów technicznych z rozwiązaniami, poprzez listy mailingowe, grupy dyskusyjne, pisanie FAQ i tym podobne. Wdzięczność i radość tych, którym pomożesz będzie wielka, a Ty będziesz miał swój wkład w propagowanie Ubuntu.

Więcej informacji o forach znajdziesz na http://ubuntuforums.org/ oraz https://launchpad.net/~ubuntu-helpteam (witryny w języku angielskim). Polskie forum: http://forum.ubuntu.pl

6. Nowe pomysły i idee - jeśli masz pomysł na nową funkcjonalność w Ubuntu, lub polepszenie aktualnie istniejącej, to powinieneś postąpić wg poniższych zasad:

*** zgłoś swój pomysł na <nowiki>[[Brainstorm|Ubuntu Brainstorm]]</nowiki>
*** napisz specyfikację - krótki opis funkcjonalny twojego pomysłu lub ulepszenia, i jak powinno to być zaimplementowane. Wszystkie specyfikacje Ubuntu zawarte są w Blueprints, części systemu Launchpad, śledzącej specyfikacje pakietów i programów. Pamiętaj, że napisanie dobrej specyfikacji to duża sztuka, możesz poczytać o tym na <<BR>> https://wiki.ubuntu.com/SpecSpec - wyłącznie w języku angielskim.
*** kiedy już napisałeś specyfikację, musisz postarać się o jej akceptację przez deweloperów. Specyfikacje są aprobowane na <nowiki>[[UDS|Ubuntu Developers' Summit]]</nowiki>, spotkaniach odbywających się zawsze na początku każdego cyklu rozwojowego. Musisz dodać swoją specyfikację do listy w Launchpadzie oraz zaprezentować ją na spotkaniu, poprowadzić dyskusję i uzyskać aprobatę. Jeśli nie możesz udać się na Summit, możesz scedować to na innego członka społeczności, lub próbować prezentować specyfikację przez VoIP lub chat

Innym sposobem na wprowadzenie swoich innowacji do systemu, jest tworzenie własnych pakietów do repozytorium Universe i udostępnianie ich innym użytkownikom. To jednocześnie umożliwia ich testowanie przed wprowadzeniem jako standardowe do systemu.

Poniżej znajdziesz parę linków odnośnie rozwoju Ubuntu, list mailingowych dotyczących wersji rozwojowych itp.

https://wiki.ubuntu.com/UbuntuDevelopment - Ubuntu Development
https://lists.ubuntu.com/mailman/listinfo/ubuntu-devel - lista mailingowa Ubuntu Development

Jeśli jesteś zainteresowany Kubuntu - https://lists.ubuntu.com/mailman/listinfo/kubuntu-devel <<BR>>
Jeśli jesteś zainteresowany Edubuntu - https://lists.ubuntu.com/mailman/listinfo/edubuntu-devel <<BR>>
Jeśli jesteś zainteresowany Xubuntu - https://lists.ubuntu.com/mailman/listinfo/xubuntu-devel <<BR>>

Jeśli chcesz tworzyć pakiety do repozytorium Universe powinieneś:

*** zgłosić się do Mentora, który pokieruje Twoimi krokami - https://wiki.ubuntu.com/MOTU/Mentoring
*** przeczytać poradnik odnośnie kreowania pakietów - http://doc.ubuntu.com/ubuntu/packagingguide/C/index.html
*** zapisać się na szkolenia dotyczące pakietowania - https://wiki.ubuntu.com/MOTU/School
*** przejrzeć listę https://wiki.ubuntu.com/MOTU/Tasks aby sprawdzić, które z aktualnych projektów potrzebują wsparcia.

7. Najprostszym i najłatwiejszym sposobem na pomaganie Ubuntu jest użytkowanie go i dzielenie się nim. Możesz zamówić płytki instalacyjne w ShipIt i rozdać je, wśród znajomych, w szkole, na uczelni. Nie zapomnij pomóc w instalacji, zrozumieniu i użytkowaniu systemu. Jeśli masz możliwości, zorganizuj krótki pokaz lub pogadankę, połączoną z prezentacją systemu. Na takiej prezentacji również możesz rozdać płytki. Materiały do prezentacji znajdziesz na wiki i na wielu stronach poświęconych Ubuntu.

Dołącz do lokalnej społeczności (<nowiki>[[PolishTeam|Polish LocoTeam]]</nowiki>). Uczestnicząc w takim zespole możesz pomagać użytkownikom, jak również wspomagać tłumaczy, programistów, testerów.

Uczestnictwo w forach dyskusyjnych jak również grupach dyskusyjnych jest również formą pomocy. Możesz służyć swoją wiedzą, lub, jeśli jesteś początkujący, znaleźć tam odpowiedź na praktycznie każde pytanie. Fora dyskusyjne takie jak http://forum.ubuntu.pl pełne są doświadczonych użytkowników Ubuntu, którzy zawsze są chętni przyjść z pomocą. Możesz także dołączyć do naszej <nowiki>[[ListaDyskusyjna|listy dyskusyjnej]]</nowiki>.

Jak widzisz, jest wiele sposobów, na które i Ty możesz wspomóc rozwój Ubuntu i całej społeczności wolnego oprogramowania. Możesz czuć się zaskoczony, iż jedynie dwa lub trzy z tych sposobów wymagają wiedzy programistycznej, co dowodzi tylko tego, że każdy może być członkiem i aktywnym uczestnikiem społeczności. Nie zwlekaj więc i przyłącz się do nas!
----
CategoryBuildingCommunity CategoryPolishTeam
