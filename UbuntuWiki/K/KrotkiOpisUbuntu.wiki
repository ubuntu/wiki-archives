{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== KrotkiOpisUbuntu ==

=== Krótki opis Ubuntu ===
'''Krótki przegląd Ubuntu Linux i linki do szerszych informacji'''

Ubuntu to dystrybucja Linuksa, która opierając się na dystrybucji Debian, oferuje dodatkowo regularne wydania (co sześć miesięcy), wyraźną dbałość o użytkownika i wygodę obsługi (powinno "po prostu działać" TM) i dbałość o bezpieczeństwo z 18 miesiącami wsparcia do każdego wydania. Ubuntu zawiera najnowsze wydanie Gnome'a, jak również wybór oprogramowania serwerowego do domu i biura, co czyni go dogodnym rozwiązaniem mieszczącym się na jednej płycie instalacyjnej.

Dlaczego Ubuntu jest wyjątkowy? Dlaczego ludzie wybierają Ubuntu jako ulubiony Linux do pracy i zabawy?

=== Regularne i przewidywalne wydania ===

Zespół Ubuntu publikuje świeże wydanie co sześć miesięcy. Zawiera ono najnowsze jądro, X'y, Gnome'a oraz inne kluczowe aplikacje oraz jest wspierane poprzez uaktualnienia przez 18 miesięcy. Pierwszym publicznym wydaniem Ubuntu było Ubuntu 4.10 Preview (nazwa kodowa "the Warty Warthog" lub po prostu "Warty"). Możesz pobrać CD i wypalić je samodzielnie lub też zamówić płytę.

* Pobierz: wejdź na stronę <nowiki>[[http://www.ubuntulinux.org/download|download]]</nowiki>.

* Zamów wytłoczone CD: wpisz swój adres pocztowy na stronie <nowiki>[[http://shipit.ubuntulinux.org/|Shipit - the Ubuntu CD Distribution System]]</nowiki>. Twoich danych nie przekażemy ani nie sprzedamy nikomu, ani nie wykorzystamy ich w żadnym innym celu poza wysłaniem CD do ciebie. Jeśli jesteś członkiem biblioteki lub innej grupy, zachęcamy cię do zamówienia płyty właśnie dla tej grupy, szkoły itd.

=== Całkowicie za darmo ===

Ubuntu to Wolne Oprogramowanie i jest dostępny za darmo. Ubuntu jest wolny w takim sensie, że otrzymujesz prawo wolności oprogramowania, lecz pewnie i tak już o tym wiedziałeś. W przeciwieństwie do innych komercyjnych dystrybucji w świecie Linuksa (Libranet, Lindows, Xandros, RedHat) zespół Ubuntu naprawdę wierzy, że wolne oprogramowanie powinno być wolne do opłat licencyjnych.

=== Szybki i łatwy do zainstalowania ===

Ubuntu nie posiada pięknego instalatora graficznego, posiada za to SZYBKI i ŁATWY instalator. OK, wciąż jest parę miejsc, gdzie musisz wiedzieć, co robisz, lecz ustawienia domyślne będą działały w większości przypadków. Jest tylko jedna instalacyjna płyta CD, a wszystko inne jest dostępne przez Internet, jeśli będzie ci potrzebne. Na typowym komputerze instalacja Ubuntu powinna trwać mniej niż 25 minut.
Co prawda instalator nie posiada graficznego interfejsu, potrzeba użyć go tylko raz, ponieważ zapewniamy uaktualnienia na bieżąco przez sieć, z wersji na wersję. Nie potrzebujesz nigdy instalować systemu ponownie, po prostu uaktualnij wydanie do nowszego.

=== Natychmiastowo użyteczny ===

Gdy zakończysz instalację Ubuntu, twój system jest natychmiast zdolny do pracy. Masz całe mnóstwo aplikacji biznesowych, internetowych, do rysowania i graficznych oraz gier. Ta jedna płyta CD daje Ci gotowe środowisko graficzne zawierające wiele programów dla biznesu i do domu. Tysiące dodatkowych programów jest dostępnych łatwo przez Internet, choć ciężko pracowaliśmy, aby podstawa była dostępna łatwo i skutecznie.

=== Dowiedz się więcej... porozmawiaj z nami! ===

Możesz skontaktować się ze społecznością Ubuntu, w tym z programistami, tłumaczami i wsparciem technicznym poprzez listy e-mailowe i kanały IRC. Zacznij od następujących:

* Listy e-mailowe Ubuntu: Możesz przyłączyć się do <nowiki>[[http://www.ubuntulinux.org/community/lists/|kilku list]]</nowiki>. Na niektórych z nich pojawia się mnóstwo wiadomości, więc może będziesz wolał forum internetowe.
* Kanał IRC Ubuntu: #ubuntu na serwerze irc.freenode.net
* Fora internetowe: Dowiedz się więcej o <nowiki>[[http://www.ubuntulinux.org/community/forums/|forach internetowych]]</nowiki>, na których spotykają się użytkownicy i programiści Ubuntu.

''Ten tekst jest tłumaczeniem strony http://www.ubuntulinux.org/ubuntu.''
