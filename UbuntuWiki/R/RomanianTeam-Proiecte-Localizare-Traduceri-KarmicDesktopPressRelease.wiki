{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

Ubuntu 9.10 Ediția pentru desktop pune utilizatorul în centrul noului său design.

Integrează zeci de noi facilități și îmbunătățiri pentru a duce experiența utilizatorului la un nou nivel.

LONDRA, 26 Octombrie 2009: Canonical a anunțat astăzi lansarea versiunii 9.10 a Ubuntu ediția pentru desktop, cea mai nouă versiune a popularei distribuții Linux. Ubuntu 9.10 va fi disponibil pentru descărcare joi, 29 octombrie. Ubuntu 9.10 aduce modificări mici și mari care au un singur scop - acela de a face Ubuntu sistemul de operare cel mai prietenos cu utilizatorul. În Ubuntu 9.10 procesele de pornire și autentificare au primit un nou design și sunt mai rapide, cadrul audio a fost îmbunătățit, la fel și conectivitatea 3G, toate aceste modificări contribuind la o experiență de primă clasă pentru utilizator.

Mai mult de atât, inovativa inițiativă „100 de tăieturi de hârtie” organizată în comunitatea Ubuntu, a permis utilizatorilor să nominalizeze mici supărări care afectau utilizarea de zi cu zi a sistemului. Până în prezent 50 de reparații au fost făcute, reparații care elimină mici iritări cum ar fi denumirea inconsistentă sau opțiuni prost organizate în cadrul aplicațiilor. Îmbunătățiri majore ale experienței utilizatorului includ proaspătul Centrul pentru software Ubuntu care oferă utilizatorului informații mai bune și mai ușor de înțeles legate de programele disponibile, aducând în felul acesta lumea aplicațiilor cu sursă deschisă mai aproape de utilizator. Aceste modificari, combinate, au un efect de a transforma experiența utilizatorului.

De asemenea, Ubuntu 9.10  include integrare cu „Ubuntu One” ca o componentă a desktopului. Ubuntu One este un nume umbrelă pentru o suită de servicii online incitante care au fost lansate ca beta în mai 2009. Ubuntu One oferă o experiență a desktopului îmbunătățită, simplifică procesul de creare de copii de siguranță, sincronizarea și împărtășirea de fișiere cu un set lărgit de funcționalitate incluzând notele Tomboy și sincronizarea contactelor.

Ubuntu 9.10 de asemenea include o serie de facilități care îl fac cea mai bună platformă pentru dezvoltatori, fie ca sunt profesioniști fie amatori. Dezvoltatorii interesați de scrierea de aplicații pentru Ubuntu acum au un set simplificat de unelte denumit „Quickly” care automatizează și simplifică multe din sarcinile monotone legate de programare. Quickly de asemenea ajută utilizatorii să „împacheteze” codul și să îl distribuie cu ajutorul arhivelor de software Ubuntu. Dezvoltatorii vor avea tot codul găzduit în sistemul de versionare Bazaar, care este parte integrată din site-ul de colaborare Launchpad care la rândul lui este complet open source. Dezvoltarea pentru Ubuntu nu a fost niciodată mai ușoară.

Utilizatorii de netbook-uri și smartbook-uri vor fi încântați de îmbunătățirile din interfața Ubuntu 9.10 Netbook Remix (UNR), care continuă să ridice ștacheta în ceea ce privește oferirea celei mai ușor de întrebuințat și celei mai folositoare interfațe pentru utilizator pe ecranele mici. La fel ca Ubuntu 9.10 pentru desktop, UNR integreaza programul pentru mesagerie Empathy pentru text, voce, video și transfer de fișiere. Empathy va face comunicarea mai plăcută ca niciodată.

„Ubuntu 9.10 oferă utilizatorilor mai multe motive ca niciodată să ia serios în considerare Linux într-un moment când mulți reevaluează opțiunile pentru sistemul de operare. Noi oferim o platformă pentru utilizatorii interesați să aibă un sistem de operare ușor de folosit, care arată foarte bine și prietenos cu web-ul.” spune Jane Silber, COO la Canonical. „Secvența de boot mai rapidă și mai frumoasă, sincronizarea fișierelor și contactelor prin servicii online și o experiență extraordinară pe cele mai populare notebook-uri, desktop-uri și modele de netbook continuă să împingă Ubuntu către o opțiune pentru utilizarea masivă”.

Mai multe modificări în Ubuntu 9.10 ediția pentru desktop:

*** 

      O pornire mai rapidă, simplificată și care arată mai bine pentru majoritatea utilizatorilor
*** 

      Îmbunătățiri în sistemul audio care permit un control mai bun pentru multiple aplicații
*** 

      Firefox 3.5: cel mai nou, rapid și sigur navigator web de până acum de la Mozilla

Legături utile

*** 

      Ubuntu ediția pentru desktop este complet gratuit și poate fi descărcat de la www.ubuntu.com (sau www.ubuntu.ro n.t.) începând de joi, 29 octombrie
*** 

      Ubuntu ediția pentru netbook este complet gratuit și poate fi descărcat de la www.ubuntu.com (sau www.ubuntu.ro n.t.)
*** 

      Ubuntu One oferă 2 GO de stocare gratuită și 50 GO pentru 10$ pe lună. Detalii la one.ubuntu.com
*** 

      Canonical oferă suport pentru utilizatorii de desktop-uri și notebook-uri pentru 55$ pe an. Suportul poate fi cumpărat de la www.ubuntu.com/support/services
*** 

      Proiectul „100 de tăieturi de hârtie” poate fi găsit aici (open ID necesar): https://launchpad.net/hundredpapercuts
*** 

      Lista netbook-urilor suportate poate fi găsită aici: https://wiki.ubuntu.com/HardwareSupport/Machines/Netbooks
*** 

      Capturile de ecran cu noile facilități pot fi găsite aici: http://www.ubuntu.com/products/whatisubuntu/910features/
*** 

      Lista limbilor suportate în Ubuntu 9.10 poate fi găsită aici: https://wiki.ubuntu.com/Translations/ReleaseLanguages/9.10

Despre Canonical

Canonical oferă servicii de inginerie, online și profesionale, partenerilor Ubuntu și clienților din toată lumea. Ca și compania din spatele proiectului Ubuntu, Canonical este dedicată producerii și suportului Ubuntu - un sistem de operare open-source și a cărui popularitate crește continuu. Canonical dorește să se asigure că Ubuntu este disponibil oricărei organizații sau individ pe servere, desktop-uri, notebook-uri și netbook-uri.

Canonical face parteneriate cu producători de hardware pentru a certifica Ubuntu, a oferi servicii de migrare, implementare, suport și educare pentru afaceri și oferă servicii online direct utilizatorilor individuali. De asemenea, Canonical construiește și menține instrumente de dezvoltare open source pentru a se asigura că organizațiile și indivizii pot participa complet la inovațiile din cadrul comunității open source. Pentru mai multe detalii, vizitați  www.canonical.com.
