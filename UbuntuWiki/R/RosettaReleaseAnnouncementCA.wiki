{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== Rosetta: un portal de traducció via web per a fitxers PO ==

L'equip del Portal de Traducció Rosetta té el plaer d'anunciar que el
portal ja està llest per a l'ús general. L'objectiu de Rosetta és
simplificar el procés de traducció de programari lliure tant com siga
possible, tant per als traductors com per als mantenidors de programari.
Els mantenidors poden enviar-nos plantilles PO i fitxers PO, que es
publicaran a través de la web per a la seua traducció. Els fitxers PO es
poden descarregar en qualsevol moment.

Rosetta és part de l'Ubuntu Launchpad, a:

       https://launchpad.ubuntu.com/

Disfruteu traduint!

=== Recursos de Rosetta ===

Hi ha diversos recursos disponibles per als usuaris de Rosetta i per
qualsevol que estiga interessat en Rosetta.

La llista d'usuaris rosetta-users està disponible per a debatir sobre
Rosetta.

        http://lists.ubuntu.com/mailman/listinfo/rosetta-users

Un altre lloc per a debatir és el canal #rosetta a la xarxa d'IRC
FreeNode (irc.freenode.net).

=== Com començar a usar Rosetta ===

Abans de poder traduir amb Rosetta, heu de registrar un compte a la web
ubuntulinux.com:

        http://www.ubuntulinux.org/join_form

A continuació, cerqueu alguna cosa que vos agradaria traduir. Si hi ha
alguna cosa que vos agradaria traduir però no trobeu a Rosetta,
pregunteu a la llista de correu o al canal d'IRC i tractarem
d'importar-ho per vosaltres.

Una vegada heu trobat el que voleu traduir, comenceu a treballar!

L'equip de Rosetta estarà encantat de contestar a qualsevol pregunta que
pugueu tindre.

=== Errors a Rosetta ===

Encara que Rosetta ja s'està utilitzant per a traduir, s'espera que els
usuaris troben errors. Farem els esforços necessaris per a corregir els
errors tan prompte com es troben, però esperem que els usuaris
comprendran que aquesta eina és nova.

Ara mateix, el mètode preferit per a informar d'errors de Rosetta és
enviar un missatge a la llista de correu. Vos animem a enviar comentaris
sobre Rosetta, tots són benvinguts.

=== Agraïments ===

Ens agradaria donar les gràcies a tota la gent que ha provat Rosetta, ha
trobat errors i ens ha enviat comentaris abans del llançament.

CategoryArchive
