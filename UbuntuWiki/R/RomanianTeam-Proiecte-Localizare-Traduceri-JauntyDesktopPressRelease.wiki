{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== Canonical anunță lansarea ediției desktop Ubuntu 9.04 ==

''Viteză mai mare la pornire, aplicații actualizate și un aspect mai atrăgător -- acestea sunt motivele pentru care utilizatorii ar trebui să aleagă Ubuntu, acum mai mult decât oricând''

'''LONDRA, 20 aprilie 2009''' – Canonical, sponsorul comercial al Ubuntu, anunță că Ubuntu 9.04 Desktop Edition poate fi descărcat gratuit începând cu ziua de marți, 23 aprilie. De asemenea, sunt anunțate și lansările edițiilor 9.04 pentru servere și pentru netbook (Ubuntu 9.04 Server Edition și Ubuntu 9.04 Netbook Remix - UNR)

Ediția desktop Ubuntu 9.04 aduce o seamă de îmbunătățiri pe care utilizatorii le vor remarca imediat. Scurtarea timpului de pornire a sistemului, undeva în jur de 25 secunde, asigură un acces mai rapid la mediul de procesare pe majoritatea modelelor de stații fixe,  laptopuri și netbookuri. Funcțiile de suspendare și revenire din suspendare au fost, de asemenea, îmbunătățite, oferind astfel utilizatorilor mai mult timp de lucru între două încărcări ale bateriei, precum și accesul imediat la sistemul care revine din hibernare. Comutarea inteligentă între mediile Wi-Fi și 3G a fost proiectată să suporte mai multe dispozitive fără fir și 3G, cei mai mulți utilizatori neîntâmpinând nici un fel de probleme din acest punct de vedere.

Jane Silber, COO, Canonical, spune: „Cu fiecare lansare, observăm că ediția Ubuntu Desktop face pași importanți în direcția publicului țintă, utilizatorii obișnuiți. Oferind acces la cea mai nouă suită de programe pentru birou, cu suport pentru Skype, pentru playerul Adobe Flash și timp mai rapid de pornire, suntem convinși că Ubuntu 9.04 Desktop va determina mult mai  mulți oameni să se alăture altor milioane care au trecut către o platformă liberă.”

Ubuntu 9.04 pune la dispoziția utilizatorilor OpenOffice.org 3.0. Utilizatorii se pot bucura de o suită completă de programe pentru birou, care este compatibilă în întregime cu Microsoft Office. Acest program pentru birou, liber și gratuit, înseamnă o economie de cel puțin 200 de dolari pentru acei utilizatori care trebuie să realizeze prezentări, să scrie documente sau să gestioneze foi de calcul electronice la serviciu sau acasă.

Un sistem de notificare integrat, cu totul nou, apare pentru întâia oară în Ubuntu 9.04.  Acest sistem combină metodele de notificare ale numeroaselor aplicații conținute și prezintă informațiile într-o manieră simplă, neinvazivă. În această ediție apar pictograme noi și elemente noi de grafică, ca parte a evoluției continue care îmbunătățește atractivitatea acestui sistem de operare.

Disponibilitate

Ediția Ubuntu 9.04 Desktop este disponibilă începând cu 23 aprilie 2009. Puteți obține o copie astfel:

*** Vizitând www.ubuntu.com/getubuntu pentru descărcare gratuită
*** Vizitând shop.canonical.com pentru a vă cumpăra un CD
*** Vizitând shipit.ubuntu.com pentru a solicita un CD gratuit

Servicii profesionale, inclusiv asistență, pot fi achiziționate de la  www.canonical.com/services.
== Despre Canonical ==

Canonical Ltd este o organizație care pune la dispoziție servicii comerciale bazate pe sistemul de operare cu sursă publică Ubuntu. Canonical ajută producătorii de echipamente să instaleze și să ofere Ubuntu pe tot globul. Serviciile profesionale oferite de Canonical vă ajută să porniți o afacere și să o susțineți printr-o infrastructură bazată pe Ubuntu. Canonical asigură servicii online direct utilizatorilor care folosesc Ubuntu pe stațiile lor de lucru sau pe servere. Canonical oferă și mare parte din infrastructura care permite angajaților săi, comunității Ubuntu și marilor companii din domeniul IT să colaboreze la platforma Ubuntu.

== Despre Ubuntu ==

Încă de la lansarea acestuia, în octombrie 2004, Ubuntu a devenit una din cele mai bine cotate distribuții Linux. Cu milioane de utilizatori acasă, în școli, în mediul de afaceri și în instituții guvernamentale pe tot globul, Ubuntu câștigă popularitate atât ca soluție pentru servere, cât și pentru calculatoarele obișnuite. Promovând valorile sursei publice, Ubuntu este gratuit, acesta nu costă nimic dacă doriți să-l descărcați sau să-l actualizați. Utilizatorii sunt încurajați permanent să-l copieze, reinstaleze, să-l modifice și să dea mai departe programele ubuntu oricând, oriunde și oricui. Vizitați www.canonical.com sau www.ubuntu.com pentru mai multe informații.
