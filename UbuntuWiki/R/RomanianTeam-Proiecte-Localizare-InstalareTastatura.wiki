{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work.
* A '''full compressed version''' of the wiki is available on archive.org
|}

__TOC__


== Scurtă introducere ==
Aranjamentul implicit pentru tastatură în Ubuntu este cel folosit pentru engleza-americană pentru tipul QWERTY. Modelul de tastatură este de regulă detectat automat la instalarea sistemului sau este setat implicit pentru „Generic 105(sau 101)-key Intl PC”.

Pentru limbile care folosesc diacritice pentru literele alfabetului sau care au și alte litere decât cele prezente în alfabetul englezesc, o astfel de tastatură este destul de greu de folosit. Dar spre deosebire de alte sisteme de operare, în Ubuntu este ușor de adăugat un alt aranjament în așa fel incât să se poată tasta litere caracteristice limbii folosite utilizând aceeași tastatură.

În continuare vom prezenta modul cum se poate face acest lucru în Ubuntu.

== Instalarea aranjamentului de tastatură pentru limba Română ==

Pentru a începe instalarea aranjamentului de tastatură selectați din meniul principal opțiunea '''Sistem'''->'''Preferințe'''->'''Tastatură'''

=== Pasul 1 - Selectarea aranjamentului dorit ===
După selectarea opțiunii '''Tastatură''' se va deschide fereastra următoare:

<nowiki>[[File:Preferinte_tastatură.png]]</nowiki>

'''Pentru Ubuntu 8.10 fereastra arată astfel:'''

<nowiki>[[File:Fereastra-principala-aeanjamente2-Intrepid.png]]</nowiki>

Aici se observă că modelul este deja recunoscut. Trebuie doar să alegem aranjamentul pentru limba Română. Pentru aceasta apăsăm butonul '''Adaugă''' și se va deschide fereastra următoare:

<nowiki>[[File:Adauga-aranjament.png]]</nowiki>

'''Pentru Ubuntu 8.10 fereastra arată astfel:'''

<nowiki>[[File:Captură ecran - Alegeţi un aranjament-Intrepid.png]]</nowiki>

La deschiderea acestei ferestre butoanele '''Aspecte:''' și '''Variante:''' nu au nimic inscripționat pe ele. Alegem mai întâi '''Aspecte:''' și selectăm '''Romania''' din lista care se deschide.
Apoi alegem '''Variante:''' și se va deschide o fereastră ca în figura de mai jos:

<nowiki>[[File:Adauga-aranjament2.png]]</nowiki>

Aici trebuie să fim atenți la alegerea făcută. Pentru a avea '''diacriticele cu virgulă''' și nu cu sedilă putem alege următoarele opțiuni:
* Commabelow  - ''acest aranjament poarta denumirea neoficială de aranjament pentru programatori, pentru că nu asociază caracterele cu diacritice la tastele speciale'' „ '''[ ''' ”, „ '''] ''' ”, „ '''\ ''' ”, „ '''` ''' ”, „ ''';''' ”
* Standard (Commabelow) - ''acest aranjament este de regulă folosit de persoane care doresc să aibe diacriticele asociate cu taste distincte''
Vom da harta caracterelor importatnte pe parcursul articolului.

Din această fereastră alegem opțiunea dorită, oricare din cele două '''Commabelow'''.
După ce am făcut aceste alegeri tastatura va avea și aranjament pentru limba Română.

'''Pentru Ubuntu 8.10 fereastra arată astfel:'''

<nowiki>[[File:Adauga-aranjament3-Intrepid.png]]</nowiki>

Pentru Intrepid se va alege opțiunea „Romania” pentru aranjament „pentru programatori” cu virgulă pentru '''Ș''' și '''Ț''' sau „România standard” pentru aranjament standard cu virgulă pentru '''Ș''' și '''Ț'''.

=== Pasul 2 - Instalarea unei miniaplicații pentru controlul aranjamentelor ===

Pentru a controla mai ușor ce tip de aranjament să folosim este bine să folosim un '''Indicator de  tastatură'''. Acesta este o miniaplicatie ce poate fi adăugată pe unul dintre panourile mediului GNOME.
Pentru aceasta efectuăm clic dreapta pe unul dintre panouri și din meniul contextual alegem opțiunea '''Adaugă la panou'''. Se va deschide o fereastră ca în figura de mai jos:

<nowiki>[[File:Indicator-tastatura.png]]</nowiki>

'''Pentru Ubuntu 8.10 fereastra arată astfel:'''

<nowiki>[[File:Indicator-tastatura2-Intrepid.png]]</nowiki>

Aici derulăm pănă la categoria '''Utilitare''' și selectăm miniaplicația '''Indicator tastatură'''. Selectarea se face cu un clic simplu cu butonul stânga al mausului. După selectare trageți aplicația '''Indicator tastatură''' în panoul și locul de pe panou pe care îl doriți. Vă sugerez sa plasați miniaplicația undeva pe panoul inferior, pentru că dacă este plasată pe panoul superior și aveți pornit Compiz fusion, la fiecare închidere și deschidere de aplicații Indicatorul de tastatură va comuta aranjamentele. Personal îl am amplasat în panoul inferior în apropierea miniaplicației de comutare a spațiilor de lucru.

<nowiki>[[File:indicator-tastatura.png]]</nowiki> <nowiki>[[File:proprietati-miniaplicatie.png]]</nowiki>

Dacă aveți sistemul instalat și cu limba Română atunci este bine ca în preferințele aranjamentelor să 
selectați aranjamentul pentru tastatură in limbă Română ca implicit. Astfel veți putea avea aranjamentul pentru tastatură deja în limba Româna la încărcarea sistemului.

=== Pasul 3 - Testarea aranjamentului ales ===
==== Harta caracterelor pentru aranjamentul de tastatură Commabelow ====
Pentru acest tip de aranjament pentru a scrie cu diacritice se folosește o tastă de alterare. Această tastă este tasta '''Alt'''-''dreapta''. Pentru a tasta un caracter cu diacritice se apasă această tastă simultan cu tasta asociată caracterului cu diacritice după cum urmează:
{| class="wikitable"
|-
| Combinația de taste
| Caracter cu diacritice
|-
| '''Alt'''-dreapta'''+ a'''
| ă
|-
| '''Shift'''+'''Alt'''-dreapta '''+ a'''
| Ă
|-
| '''Alt'''-dreapta'''+ i'''
| î
|-
| '''Shift'''+'''Alt'''-dreapta '''+ i'''
| Î
|-
| '''Alt'''-dreapta'''+ q'''
| â
|-
| '''Shift'''+'''Alt'''-dreapta '''+ q'''
| Â
|-
| '''Alt'''-dreapta'''+ t'''
| ț
|-
| '''Shift'''+'''Alt'''-dreapta '''+ t'''
| Ț
|-
| '''Alt'''-dreapta'''+ s'''
| ș
|-
| '''Shift'''+'''Alt'''-dreapta '''+ s'''
| Ș
|-
| '''Alt'''-dreapta'''+ ['''
| „
|-
| '''Alt'''-dreapta'''+ ]'''
| ”
|-
| 
| 
|}

==== Harta caracterelor pentru aranjamentul de tastatură Standard (Commabelow) ====

{| class="wikitable"
|-
| Combinația de taste
| Caracter cu diacritice
|-
| [
| ă
|-
| '''Shift'''+ [
| Ă
|-
| ]
| î
|-
| '''Shift'''+ ]
| Î
|-
| \
| â
|-
| '''Shift'''+ \
| Â
|-
| '
| ț
|-
| Shift + '
| Ț
|-
| ;
| ș
|-
| Shift + ;
| Ș
|-
| Shift + .
| :
|-
| Shift +
| ;
|-
| `
| „
|-
| Shift + `
| ”
|-
| 
| 
|}
(''hartă realizată cu ajutorul lui MarianVasile '')

== Comutarea între aranjamente ==

De exemplu pentru a schimba între aranjamentul USA și Romanian Standard, din Preferințe tastatură -> tabul Aranjament există butonul Opțiuni aranajament... . De acolo la Key(s) to change layout se pot definii taste de comutare a aranjamentelor.
