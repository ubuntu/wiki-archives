{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work.
* A '''full compressed version''' of the wiki is available on archive.org
|}

__TOC__

== Promovare traduceri folosind Launchpad ==

Nu trebuie să dețineți cunoştinţe avansate de programare sau sisteme de operare pentru a ajuta la dezvoltarea programelor libere.

În momentul de față multe programe libere sunt greu accesibile persoanelor ce nu cunosc limba engleză. În special copiii școlari nu pot folosi o mare parte din programele libere educaționale datorită lipsa unei traduceri în limba maternă.

În cazul în care cunoașteţi limba engleză iar un program nu este tradus în limba voastră maternă, sau este tradus parțial, puteți ajuta la traducerea lui. Nu trebuie neapărat să realizați o traducere completă, chiar și câteva propoziții reprezintă o contribuție semnificativă.

Cel mai simplu mod de a realiza astfel de traduceri este folosirea uneltei de traducere integrată în Launchpad: https://translations.launchpad.net Pentru a folosi unealta Launchpad aveți nevoie de un cont în cadrul aplicației Launchpad precum și de activarea diacriticelor (nu sunt acceptate traduceri fără diacritice).

După obținerea unui cont în cadrul Launchpad puteți accesa pagina de mai jos pentru a ajunge la traducerile în limba română (asemănător sunt disponibile pagini pentru alte limbi): https://translations.launchpad.net/ubuntu/intrepid/+lang/ro

Aici veți găsi o listă cu programele disponibile pentru traducere, sortate în ordinea importanței traducerii. În listă este afișată starea actuală a traducerii.

Selectați numele aplicației pentru a începe traducerea aplicației. Traducerile voastre sunt apoi revăzute de o persoană responsabilă de traducerile pentru acea limbă. În funcție de calitatea traducerii această persoană va aproba sau va modifica traducerea voastră pentru includerea ei în aplicația oficială.

În cazul în care există deja o propunere pentru traducerea unei propoziții, revizuiți acea propunere, iar în cazul în care o găsiți necorespunzătoare faceți o nouă sugestie de traducere.

Pentru a ușura navigarea, în lista propozițiilor de tradus, puteți selecta filtrul "Show: untranslated".

Proiectul Ubuntu facilitează traducerea aplicațiilor prin intermediul Launchpad. În fiecare aplicație Ubuntu găsiți în meniul Help o intrare "Translate this application..." care vă va redirecționa către pagina Launchpad pentru traducere.

Eforturile voastre sunt întotdeauna răsplătite: participanții perseverenți se pot afirma în rândul comunității software-ului liber prin acumularea de puncte "karma" în sistemul Launchpad iar numele vostru va apărea în toate copiile acelui program.

Spor! 
