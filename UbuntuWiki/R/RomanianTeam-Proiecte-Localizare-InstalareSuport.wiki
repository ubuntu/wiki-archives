{|
  | '''Warning'''
  * This is a '''readonly''' and '''text-based''' archive of a deprecated wiki.
  * '''Images''' and '''attachments''' have been removed to conserve space.
  * '''Links''' may not work and there may be formatting issues.
  * A '''compressed''' version with images and the original syntax is in the repo '''Releases'''.
|}

__TOC__

Datorită faptului că spațiul pe discul de instalare al sistemului de operare Ubuntu este redus, suportul pentru limba Română nu este asigurat decât parțial chiar dacă la instalare ați optat pentru limba Română.

Acest lucru nu trebuie să vă descurajeze pentru că instalarea suportului pentru limba Română se face foarte ușor folosind o aplicație cu interfață grafică.

Suportul pentru o altă limbă decât cea implicită (Engleza) înseamnă că veți avea meniurile sistemului de operare și ale aplicațiilor care au și versiune în limba Română afișate în limba Română. De asemenea toate aplicațiile pe procesare de text vor avea și suport pentru limba Română (caractere cu diacritice, corectură ortografică, etc. )

Pentru a adăuga suportul pentru limba Română procedați astfel:
1. din meniul principal '''Sistem'''-> '''Administrare''' selectați aplicația '''Asistență limbă'''
2. din fereastra principală a aplicației '''Asistență limbă''' selectați pachetul pentru limba pentru care doriți să aveți suport (în cazul nostru Româna)
Validați opțiunea aleasă si veți fi invitați să instalați pachetele necesare.
Pentru versiunile Ubuntu până la 8.04 Hardy Heron inclusiv acest lucru trebuia făcut global pentru tot sistemul și toți utilizatorii. Pentru Ubuntu 8.10 Intrepid Ibex puteți opta fie pentru instalarea suportului global pe întreg sistemul pentru toți utilizatorii (asta dacă aveți drepturi de administrare) sau local dacă nu aveți drepturi administrative (nu aveți voie să folosiți '''sudo''').

Aceasta este metoda cea mai simplă și mai sigură de a instala suportul pentru limba Română (sau oricare altă limbă) în Ubuntu.

Dacă doriți să instalați manual suportul pentru limba Română în Ubuntu atunci este mai mult de lucru și trebuie să instalați (prin metoda favorită - Synaptic sau linie de comandă) următoarele meta-pachete:
* language-pack-gnome-ro
* language-pack-gnome-ro-base
* language-pack-ro
* language-pack-ro-base
* language-support-ro
* language-support-translations-ro
* language-support-writing-ro
