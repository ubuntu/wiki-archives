{|
  | '''Warning'''
  * This is a '''readonly''' and '''text-based''' archive of a deprecated wiki.
  * '''Images''' and '''attachments''' have been removed to conserve space.
  * '''Links''' may not work and there may be formatting issues.
  * A '''compressed''' version with images and the original syntax is in the repo '''Releases'''.
|}

__TOC__



Una sessió Ubuntu Jam és un esdeveniment local, on la gent es troba per a millorar d'alguna manera l'Ubuntu. L'objectiu és passar-s'ho bé, trobar-se amb gent interessant, aprendre coses noves i fer que l'Ubuntu sigui millor d'una manera divertida.

== Organització ==

=== El local ===

El primer pas és trobar un local i posar-se d'acord en una data. En termes de data, trieu unes quantes opcions en què els organitzadors principals puguin assistir-hi. Si prepareu unes quantes opcions serà més fàcil decidir la data final per al local - podeu proposar unes quantes dates als propietaris del local i tenir més flexibilitat si algunes de les dates no estan disponibles.

És recomanable que eviteu triar dies festius, en què la gent normalment faran altres activitats - com per exemple Setmana Santa. I també és recomanable fer la sessió en un cap de setmana o cap al vespre, quan la gent no ha de treballar.

El local per a l'esdeveniment pot ser qualsevol on càpiga una colla d'entusiastes informàtics, on puguin endollar els seus portàtils i preferiblement tinguin una connexió a Internet. Tant pot ser una casa, com una aula informàtica, un bar, un grup local d'usuaris del Linux, o qualsevol altre lloc. Parleu entre els membres del LoCo per veure qui pot ajudar a suggerir, cercar o proporcionar un local. La majoria de locals on es poden fer sessions solen ésser gratuïts (o potser algú qui hi treballi pot oferir un espai).

Assegureu-vos de demanar que tot el següent estigui disponible:

* electricitat - prou endolls per a tothom.
* xarxa - el triatge d'informes d'error significa utilitzar el Launchpad per a fer-ho, de manera que la connexió de xarxa és un requeriment bàsic.
* projector (opcional) - si voleu demostrar per exemple com funciona el triatge, assegureu-vos que hi ha un projector i sigueu al local aviat, de manera que el pugueu comprovar i veure si el vostre ordinador funciona bé amb aquest. Un cop hàgiu organitzat unes quantes sessions jam i la gent estigui familiaritzada amb els processos, no caldrà passar tant de temps amb les presentacions. Llavors us podreu concentrar en grups reduïts amb portàtils per a treballar en els errors.

Hi ha una llista de correu especial on els organitzadors d'esdeveniments comparteixen consells i idees, i us recomanem que la utilitzeu mentre organitzeu la vostra sessió. La llista és <nowiki>[[https://lists.ubuntu.com/mailman/listinfo/Ubuntu-event-planners|ubuntu-event-planners]]</nowiki>.

=== Promoció de la sessió Jam ===

Podeu promocionar l'esdeveniment de les maneres següents:
 
* Publiqueu-ho als blocs. Això és especialment important si el vostre bloc és al <nowiki>[[http://planeta.ubuntu.cat|Planeta Ubuntu.cat]]</nowiki> o al (vegeu els <nowiki>[[http://ubuntuweblogs.org/|usuaris del Planeta Ubuntu]]</nowiki>.
* Feu saber als grups d'usuaris de Linux (LUG) locals que organitzeu l'esdeveniment - i encoratgeu-los a participar-hi!
* Envieu un correu a la llista <nowiki>[[https://lists.ubuntu.com/mailman/listinfo/loco-contacts|loco-contacts]]</nowiki> (contactes dels LoCos) anunciant l'esdeveniment.
* Feu-ne cartells i pengeu-los per botigues d'informàtica locals.
* Feu-ne ressò als <nowiki>[[http://www.ubuntuforums.org/|fòrums de l'Ubuntu]]</nowiki>.
* Afegiu-lo al calendari del Fridge.
* Poseu-vos en contacte amb els medis de comunicació locals per a fer-ne articles o reportatges.

En resum, feu-ne ressò. Serà d'ajuda per al vostre esdeveniment i per a l'Ubuntu! :)

=== Com dur a terme la sessió ===
==== Prerequisits ====

* Comenceu preparant-ho tot, les presentacions, etc.
* Comproveu la infrastructura (projector, connexió wifi, etc.)
* Assegureu-vos que qualsevol que vulgui participar tingui un compte del Launchpad.

==== Feu-ho saber ====
* Feu ressò de la bona feina que esteu fent als blocs/microblocs.
* Feu-ne fotos o vídeos.

=== Després de la sessió ===

* Assegureu-vos de fer-ne ressò al <nowiki>[[http://planeta.ubuntu.cat|Planeta Ubuntu.cat]]</nowiki> i al  <nowiki>[[http://planet.ubuntu.com|Planeta Ubuntu]]</nowiki> (o a http://ubuntuweblogs.org/), amb fotos, experiències, etc.
* Demaneu comentaris als participants, i documenteu-los en aquesta pàgina si cal.
* Redacteu un breu informe amb les estadístiques (nombre de participants, nombre d'errors en què s'ha treballat, etc.) i envieu-lo a la pàgina d'informes d'equips que el LoCo sol fer cada mes.

''Nota: aquesta pàgina és una traducció de <nowiki>[[..-|l'original en anglès]]</nowiki>''

----
CategoryJam
