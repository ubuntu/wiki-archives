{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__


== Comentaris als punts del dia proposats per a la reunió de 24.06.2007 ==

=== Esborrany de normativa interna d'accés i sortida com a membre de l'equip ===

''' Aquesta proposta només pretén ser una base a partir d'on construir el document definitiu. Només s'admeten crítiques constructives, la resta seran vílment obviades ''' :-)

==== 1. Mèrits ====
----

La persona que vulgui ser membre hauria d'acreditar activitat en algun dels àmbits del programari lliure vinculats a l'equip: donant suport als usuaris a les llistes de correu, fòrum o canal de xat, participant activament en la organització i portada a terme dels events que l'equip convoca, participació com a ponent en xerrades, cursos, etc.., traducció de documents o de programari, etc.
En qualsevol cas, aquesta activitat hauria de tenir un mínim d'història i de continuïtat (no n'hi ha prou participant amb tres correus a la llista en una setmana, p. ex.), essent un bon inici un mínim de tres mesos d'activitat visible i mantinguda. Evidentment, aquesta activitat s'haurà de demostrar.

==== 2. Procediment ====
----

Respecte qui i com ho ha de validar l'accés d'un nou membre, crec que seria bó que hi hagués un apartat específic als punts del dia de les reunions per a això (com fa el CC), on el candidat poses enllaços a dades sobre la seva activitat i fonamentés els seus mèrits. Així mateix, el candidat ho hauria de defensar a la reunió davant els membres de l'equip. 

No s'hauria de de validar l'accés a l'equip si hi ha menys de 5 membres de plè dret a la reunió. En aquest cas, s'hauria de posposar la votació a la propera reunió, o a la propera en la que el candidat pogués estar present.

==== 3.Baixa, suspensió i expulsió ====
----

Els membres de l'equip poden ser donats de baixa, suspesos i expulsats de l'equip.

==== 3.1 Baixa ====

====== 3.1.1 Voluntària ======

Els membres de l'equip podran demanar la baixa voluntària de l'equip, amb el qual perdran tots els drets que tinguin els membres de plè dret en aquell moment, enviant un correu al compte que es determini en acceptar aquesta proposta, on, prèvia confirmació de la identitat del remitent, es tramitarà la baixa. Per a tornar a ser alta, haurà de passar pel mateix sistema que qualsevol altre nou candidat.

====== 3.1.2 Per inactivitat ======

Si un membre de l'equip deixa de mantenir activitat durant un període superior als sis (6) mesos sense cap explicació i no es pot contactar amb ell a fi de determinar-ne la causa, serà donat de baixa, perdent tots els drets vigents dels membres de plè dret. Per a tornar a ser alta a l'equip, haurà de passar pel mateix sistema que qualsevol altre nou candidat.

====== 3.1.3 Per expulsió ======

Es detalla el procediment al següent punt 3.3.

==== 3.2 Suspensió ====

====== 3.2.1 Voluntària temporal ======

Els membres de l'equip poden demanar la suspensió voluntària temporal si preveuen que durant un termini màxim de 12 mesos, i per la causa que sigui, no podran mantenir la activitat que els membres de l'equip han de tenir per a mantenir la seva qualitat.
Si passats aquests 12 mesos, segueix sense estar en disposició de poder mantenir la activitat, i no preveu que en un termini raonable la pugui reprendre, sempre prèvia consulta personal amb el membre de l'equip, es tramitarà la seva baixa definitiva per inactivitat (punt 3.1.2).

Aquesta suspensió voluntària temporal es podrà sol·licitar reiteradament sempre que passi un termini de sis (6) mesos entre una i altra petició, i es mantingui un mínim d'activitat entre les diferents suspensions.

Aquest període de suspensió voluntària temporal, evidentment, no comptarà a efectes de la baixa per inactivitat detallada al punt 3.1.2.

====== 3.2.2 Disciplinària ======

Si els membres de l'equip en reunió, en la qual es tingui el quòrum necessari i prèvia proposta de, al menys, cinc (5) membres de plè dret de l'equip, determinen que la actuació d'un dels membres ha estat lesiva per a l'equip o per algun dels seus components, o va en contra dels principis del programari lliure i les normes de conducta que l'equip pressumeix dels seus membres, es podrà aplicar una suspensió, de com a mínim un mes i com a màxim de un any (12 mesos). Durant aquest termini, el membre sancionat perdrà tots els drets vigents pels membres de plè dret, quedant aquests suspesos.

Si en acabar el període de suspensió, el membre segueix tenint interés en formar part de l'equip, i no ha causat cap més problema que pugui ser causa de mesura disciplinària, tornarà a ser un membre de plè dret.

Aquesta suspensió només es podrà aplicar dos (2) cops. En cas de que un membre reincideixi tres (3) cops en motius per a la suspensió, serà immediatament expulsat (punt 3.3).

Així mateix, si en acabar el període de suspensió el membre ja no té interès en seguir a l'equip es tramitarà la seva baixa voluntària (punt 3.1.1) , i si ha tornat a incòrrer en fets mereixedors de sanció, serà expulsat amb efectes immediats (punt 3.3).

==== 3.3 Expulsió ====

Si els membres de l'equip en reunió, en la qual es tingui el quòrum necessari i prèvia proposta de, al menys, deu (10) membres de plè dret de l'equip, determinen que la actuació dins l'equip d'un dels membres ha estat greument lesiva per a l'equip o per algun dels seus components, o va en contra dels principis del programari lliure o les normes de conducta que l'equip pressumeix dels seus membres, podrà ser expulsat a perpetuïtat de l'equip. 

Aquesta persona no podrà tornar a formar part mai més de l'equip.

==== 4. Mesures transitòries ====
----

Única: Els membres de l'equip que siguin de plè dret en el moment d'aprovació del present document podran tenir un termini de inactivitat del doble del que estipuli el punt 3.1.2, en el moment d'avaluació de la seva activitat, abans de ser donats de baixa per inactivitat.

=== Comentaris ===

* Pots posar aquí el que creguis adient...
