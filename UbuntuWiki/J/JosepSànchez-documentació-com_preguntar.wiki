{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

== Com fer preguntes de manera intel·ligent ==

Copyright © 2001 per <nowiki>[[http://ca.wikipedia.org/wiki/Eric_S._Raymond|Eric S. Raymond]]</nowiki>

Traducció al català (2007) JosepSànchez (papapep)

{| class="wikitable"
|-
| <tablestyle="float:right; font-size: 0.9em; width:40%; background:#F1F1ED; margin: 0 0 1em 1em;" style="padding:0.5em; ">'''Índex'''<<BR>>
|}

=== Introducció ===

Al món dels hackers(1), el tipus de respostes que obtinguis de les teves preguntes tècniques depèn tant de la manera com les formules, com de la dificultat per a desenvolupar-ne la resposta. En aquesta guia s'ensenyarà com preguntar de manera que puguis obtenir una resposta satisfactòria.

El primer que has d'entendre és que als hackers els agraden els problemes realment complexes i les preguntes que els facin pensar a ells. De no ser així no seríem on som. si ens proporciones una qüestió interessant t'estarem agraïts; les bones preguntes suposen un estímul i un regal. Les bones preguntes ens ajuden a desenvolupar la nostra comprensió i, sovint, revelen problemes que podríem no haver percebut o en els que d'altra manera no ens n'hauríem adonat. Entre els hackers, “Bona pregunta!” s'ha d'entendre com una sincera felicitació.

Tot i això, els hackers també tenen la reputació d'enfrontar-se a les preguntes senzilles amb una certa hostilitat o arrogància. Hi ha cops que podem semblar hostils als principiants o als ignorants. Però això realment no és cert.

El que som, d'una manera no apologètica, és hostils amb la gent que sembla que no vulgui pensar o fer els seus deures abans de plantejar les preguntes. La gent d'aquesta mena son con un forat negre de temps –agafen sense donar res a canvi, malbaraten el temps que podríem haver dedicat a d'altres qüestions més interessants i amb d'altres persones més mereixedores d'una resposta. A aquestes  persones les anomenem “perdedors(2)” (i, per raons històriques, a cops escrivim “lusers”).

Som, de llarg, voluntaris. Robem el temps a vides ocupades per a respondre preguntes, i de vegades ens sobrepassen. Així que filtrem constantment. En particular, rebutgem les preguntes dels que semblen perdedors per a ocupar el temps a respondre preguntes d'una manera més eficient, amb els guanyadors(2).

Tu no vols ser un dels perdedors. Tampoc vols semblar-te a cap d'ells. La millor manera d'obtenir una resposta eficient i ràpida és preguntant com un guanyador – com una persona amb intel·ligència, confiança en sí mateix i indicis de que necessita ajuda amb un problema en particular.

(Les millores a aquesta guia seran benvingudes. Podeu enviar els vostres suggeriments (en anglès) a  esr@thyrsus.com.)

=== Abans de preguntar ===

Abans de fer una pregunta tècnica per correu, en un grup de notícies o al fòrum d'un lloc web, fes el següent:

 1. Intenta trobar una resposta llegint el manual.

 2. Intenta trobar una resposta llegint les PMF (preguntes més freqüents – FAQ).

 3. Intenta trobar una resposta buscant a l'Internet.

 4. Intenta trobar la resposta preguntant a un amic amb més experiència.

Quan facis la teva pregunta, destaca el fet de que ja has fet tot l'anterior; això ajudarà a establir que no ets una esponja gandula i que no estàs malbaratant el temps dels demés. Encara millor, destaca el que has après a partir d'aquestes coses. Ens agrada respondre a la gent que ha demostrat ser capaç d'aprendre de les respostes.

Prepara la teva pregunta. Pensa en ella. Les preguntes precipitades reben respostes precipitades, o ni tan sols això. Quan més facis per a demostrar que has posat pensament i esforç en resoldre el teu problema abans de demanar ajut, més aprop estaràs de rebre'l realment.

Tingues compte de no fer la pregunta equivocada. Si en fas una que estigui fonamentada en assumpcions errònies, Hacker Al Atzar segurament et respondrà alguna cosa literal i inútil mentre pensa “quina pregunta més estúpida...”, i esperant que l'experiència d'obtenir una resposta al que has preguntat exactament en vers de al que necessitaves saber t'ensenyarà una lliçó.

Mai assumeixis que tens dret a una resposta. No el tens. Et guanyaràs una resposta si te la guanyes fent una pregunta substancial, interessant i que faci pensar – una que contribueixi implícitament a l'experiència de la comunitat abans que sol·licitar de manera passiva coneixement dels demés.

D'altra banda, un molt bon inici és deixar clar que pots i vols participar del procés de desenvolupar la solució. “Algú té una pista?” “Què li falta al  meu exemple” i “Hi ha alguna plana que hauria d'haver consultat?” tindrà més possibilitats de ser respost que “Publica si us plau el procediment exacte que hauria de seguir”, perquè estàs deixant clar que desitges realment completar el procés només amb algú que t'orienti en la direcció correcta.

=== Quan preguntis ===

==== Tria el fòrum amb compte ====

Tingues compte en triar on planteges la teva pregunta. Segurament t'ignoraran i et tractaran de perdedor si:

* publiques la teva pregunta on es troba fora de lloc (off-topic)

* publiques una pregunta molt elemental a un fòrum on s'esperen preguntes tècniques avançades, o a l'inrevés.

* publiques el missatge simultàniament a grups de notícies molt diferents (cross-posting)

Els hackers rebutgen les preguntes no apropiades per a intentar protegir els seus canals de l'insubstancial. No vulguis que això et passi.

==== Escriu de manera clara respectant l'ortografia i la gramàtica ====

Sabem per experiència que els escriptors que no tenen compte i barroers també pensen de manera desordenada i barroera (sovint el suficient com per a apostar-hi). Respondre a pensadors descuidats i barroers no recompensa; estaríem millor utilitzant el nostre temps a qualsevol altre lloc.
Per això, és important expressar la teva pregunta de manera clara. Si no pots molestar-te en fer-ho, nosaltres no podem molestar-nos en fer-te cas. Aprofita l'esforç afegit en polir el teu llenguatge. No ha de ser gens estirat ni formal – de fet, la cultura hacker valora la parla informal, l'argot i el llenguatge còmic emprat amb precisió. Però ha de ser precís; ha d'haver alguna indicació que es estàs pensant i estàs atenent.

==== Lletreja correctament ====

No confonguis “its” amb “it's” o “loose” amb “lose”. No HO ESCRIGUIS TOT EN MAJÚSCULES, això representa que estàs cridant, es considera poc “fi”. Si escrius com un soca mig analfabet, probablement t'ignoraran. Escriure com un hax0r script kiddie (3) de l33t3 és el petó de la mort i et garantitza que no rebràs altra cosa que un silenci sepulcral (o, si tens sort, un piló de menyspreu i sarcasme).

Si preguntes a un fòrum en el que no s'empra el teu idioma matern, obtindràs una qüantitat limitada d'avisos pels teus errors gramaticals i d'ortografia – però cap afegit a les teves argumentacions barroeres (i sí, normalment coneixem la diferència). A més, a no ser que coneguis les llengües de qui et respon, escriu en anglès. Els hackers ocupats tendeixen a descartar les preguntes en idiomes que no entenen, i l'anglès és l'idioma de treball de la xarxa. Al escriure en anglès minimitzes les possibilitats de que descartin la teva pregunta sense llegir-la.

==== Envia les preguntes en formats que siguin fàcils d'entendre ====

Si, artificialment, fas que la teva pregunta sigui difícil de llegir, tindràs més possibilitats de que sigui ignorada en favor d'una que no ho sigui. Per això:

==== Envia el correu en text pla, no en HTML ====

* No enviïs correu en el que el paràgraf complert sigui una sola línia múltiples cops (Això dificulta respondre només a parts del missatge.)

* Tampoc enviïs missatges codificats com a MIME Quoted-Printable; tots aquest =20 escampats pel text són lletjos i, a més, distreuen.

* Absolutament mai esperis que els hackers llegeixin formats propietaris de documents com Microsoft Word. La majoria de hackers reaccionen a això d'igual manera que reaccionaries tu davant una pila de fumejant fems davant la porta de casa teva.

* Si vols enviar correu des de una màquina amb Windows, desactiva l'estúpida prestació “Smart Quotes” (cites intel·ligents) d'Outlook. Això és per a evitar caràcters brossa escampats pel teu missatge.

==== Utilitza títols específics i amb sentit ====

A les llistes de correu o grups de notícies, la capçalera del missatge és la teva oportunitat d'or per a atraure l'atenció d'experts qualificats en, aproximadament, 50 caràcters o menys.

No els malbaratis amb bajanades com “Si us plau, ajudeu-me” (ja ni parlem de “AJUDEU-ME SI US PLAU!!!!”). No intentis impressionar-nos amb la teva gran angoixa; millor empra aquest preuat espai per a una descripció el més concisa possible del problema.

Estúpid:

	AJUDA!!! El vídeo no funciona al meu portàtil!

Intel·ligent:

        Cursor del ratolí deformat amb XFree86 4.1, chipset de vídeo Elquesigui MV1005

==== Sigues precís i informatiu sobre el teu problema ====

* Descriu els símptomes del teu problema o error amb compte i clarament.

* Descriu l'entorn en el que et passa (màquina, S.O., aplicació, elquesigui).

* Descriu la investigació que has efectuat per a acotar una possible resposta al problema abans de fer la pregunta.

* Descriu les passes de diagnosi que has efectuat a fi d'intentar solucionar el problema tu mateix abans de formular la teva pregunta.

* Descriu qualsevol canvi recent al teu ordinaodr o combinació de programari que pugui resultar rellevant

* Fes-ho tan bé com puguis per a avançar-te a les preguntes que un hacker et faria, i per a respondre-les abans de la teva demanda d'ajut.

* Simon Tatham ha escrit un excel·lent assaig anomenat <nowiki>[[http://www.chiark.greenend.org.uk/%7Esgtatham/bugs.html|Com informar d'errors de manera efectiva]]</nowiki>. Et recomano fervorosament que el llegeixis.

==== Descriu els símptomes del teu problema, no les teves suposicions ====

No és útil dir-li als hackers el que tu creus que està causant-te el problema. (Si les teves teories de diagnosi fossin tan fiables, estaries demanant ajut als altres?) Per això, assegura't de que exclusivament estàs explicant els símptomes del que va malament i no les teves interpretacions o teories. Deixa que ells facin les interpretacions i emetin el seu diagnòstic.

Estúpid:
     
        Em surten errors SIG11 durant la compilació del nucli, i sospito que s'ha trencat un fil d'un dels circuits de la placa base. Quina és la  millor manera de comprovar-ho?

Intel·ligent:

        El meu PIV/2300 muntat per mi mateix amb una placa base FIC-PA2007 (chipset VIA Apollo VP2) amb 1 Gb Corsair PC500 SDRAM està tenint errors SIG11 al cap d'uns 20 minuts d'haver-lo engegat durant la compilació del nucli, pero mai durant els primers 20 minuts. Si el torno a engegar no es reinicia el rellotge, però si l'apago durant la nit sí. Passar tota la RAM a la partició d'intercanvi no ha servit de res. Seguidament us poso la part rellevant del registre d'una típica sessió de compilació.

==== Descriu els símptomes del teu problema en ordre cronològic ====

Les pistes més útils per a esbrinar què ha anat malament es troben sovint als fets immediatament anteriors. Per això, hauries de descriure amb precisió el que has fet, i el que ha fet la màquina, fins el moment fatídic. En el cas de processos a l'intèrpret d'ordres, disposar d'un registre de la sessió (p. ex. emprant la utilitat del “script”) i esmentant les vint línies, aproximadament, rellevants seria molt útil.

Si el programa en qüestió té opcions de diagnosi (com -v per a verbós) intenta pensar amb compte en triar opcions que afegeixin informació de depuració útil per a la transcripció.
Si el teu missatge acaba sent molt llarg (més de quatre paràgrafs), pot resultar útil comentar el problema de manera resumida al principi i fer-ho més endavant de manera cronològica. D'aquesta manera els hackers sabran on mirar al llegir el teu missatge.

==== No demanis que et responguin per correu privat ====

Els hackers creuen que resoldre problemes haria de ser un procés públic i transparent durant el qual un primer intent de resposta hauria i podria corregir-se si algú amb més coneixements creu que la resposta és incompleta o incorrecta. A més, obtenen part de la seva recompensa per respondre en veure que són competents i poseeixen coneixements suficients per part dels seus iguals.

Quan demanes una resposta privada, estàs interrompent tant el procés com la recompensa. No ho facis. És l'elecció de qui respon fer-ho en privat – i si ho fa, normalment és perquè pensa que la pregunta és massa òbvia o està mal plantejada com per a resultar interessant pels altres.

Hi ha una excepció limitada a aquesta regla. Si creus que pots rebre una gran quantitat de respostes molt semblants pel tipus de pregunta, aleshores les paraules màgiques són “envieu-me les respostes per correu electrònic i en faré un resum pel grup”. Es considera educat estalviar a la llista de correu o grup de notícies una gran quantitat de respostes bàsicament idèntiques – però, evidentment, has de mantenir la promesa de resumir-les.

==== Evita las preguntes insubstancials ====

Resisteix la tentació de tancar la teva consulta amb preguntes semànticament nul·les com “Em pot ajudar algú?” o “ Hi ha alguna resposta?”. Primer: si has explicat el teu problema de manera mitjanament competent, aquest tipus de preguntes afegides sense més resulten, com a mínim, supèrflues. Segon: al ser supèrflues, els hackers les troben molestes — i probablement et tornaran respostes d'una lògica impecable tot i que ignorant-te com "Sí, podem ajudar-te" o "No, no hi ha ajut per a tu". 

==== L'educació mai fa mal i, fins i tot, a vegades ajuda ====

Sigues educat. Utilitza el "Si us plau" i "Gràcies d'avançada". Deixa clar que aprecies el temps que la gent ocupa ajudant-te de franc.

Sigues honest, això no és tan important com (i no pot substituir a) ser correcte gramaticalment, clar, precís i descriptiu, evitar formats propietaris, etc; els hackers prefereixen, pel general, els informes sobre errors concrets tècnicament encara que siguin un pèl abruptes, a la vaguetat educada. (Si això et sorprèn, recorda que valorem una pregunta pel que ens ensenya).

De tota manera, si has adquirit els teus coneixements tècnics a una tómbola, l'educació incrementarà les possibilitats de que rebis una resposta útil.

==== Acaba amb una breu nota sobre la solució ====

Envia una nota un cop resolt el problema a tots els que t'han ajudat; fes-los saber com ha acabat tot i agraeix-los un altre cop el seu ajut. Si el problema va atraure l'interès a una llista de correu o grup de noticies, aleshores serà apropiat publicar-hi la nota.
La nota no ha de ser llarga ni desenvolupada, un senzill “Pep – que el que resulta que fallava era el cable. Gràcies a tots – Josep Lluís” serà millor que res. De fet, un resum curt i agradable és millor que una llarg discurs a no ser que la solució requereixi un cert contingut tècnic.

A més de ser educat i informatiu, aquesta mena de seguiment ajuda a tots als que t'han ajudat a tenir una sensació satisfactòria de proximitat al problema. Si tu no ets un hacker, creu-te que aquest sentiment és molt important pels gurús i experts a qui has demanat ajut. Els problemes que acaben sense resoldre resulten frustrants; els hackers volen veure'ls resolts. El bon karma que genera alleujar aquest neguit, et resultarà profitós el proper cop que necessitis plantejar una pregunta.

=== Com interpretar les respostes ===

RTFM y STFW: como dir-te que l'has cagat de mala manera
Hi ha una tradició antiga i venerada: si obtens per resposta un "RTFM", la persona que te l'ha enviat creu que hauries d'haver-te llegit el puto manual. Quasi segurament tindrà raó. Ves i llegeix.

RTFM té  un familiar més jove. Si reps com a resposta "STFW", qui te l'envia pensa que hauries d'haver buscat a La Puta Web. Quasi segur que tindrà raó. Ves i busca.
Sovint, qui envia una d'aquestes respostes està mirant el manual o la plana web en qüestió mentre escriu. Aquestes respostes signifiquen que pensa que (a) la informació que necessites és fàcil de trobar, i (b) aprendràs més si busques tu mateix la informació que si te la dona a “digerir” amb cullereta.

Això no t'hauria d'ofendre. Segons l'estàndard dels hackers, s'està t'està mostrant un cert respecte (tot i que esquerp, no ho podem negar) pel fet de no ignorar-te. Hauries d'agrair l'extrema amabilitat.

==== Si no ho entens... ====

Si no entens la resposta, no tornis immediatament la sol·licitud d'un aclariment. Utilitza les mateixes eines que has utilitzat per a resoldre la teva pregunta original (manuals, PMFs, el web, amics, etc) per a ententre la resposta. Si necessites una clarificació, intenta demostrar el que has après.

Per exemple suposa que et dic: "Fa pinta de que tinguis un zentry entrebancat; necessitaràs lliberar-lo." Aleshores:

 Vet aquí una pregunta dolenta: "¿Què és un zentry?"

 Vet aquí una bona pregunta: "Està bé, he llegit la plana del manual i els zentrys només s'esmenten sota les variables -z i -p. En cap d'elles s'esmenta res sobre alliberar els zentrys. És una d'aquestes o m'estic perdent alguna cosa?"

==== Sobre com no reaccionar com un perdedor ====

Hi ha moltes possibilitats de que t'equivoquis més d'un cop en fòrums de la comunitat hacker – de maneres detallades en aquest document o similars. I se't dirà exactament en què t'has equivocat, possiblement amb multitud de detalls. I en públic.

Quan això passi, el pitjor que pots fer és queixar-te per l'experiència, denotant que t'han atacat verbalment, demanant perdó, plorant, contenint la respiració, amenaçar amb demandes, queixar-te als caps de la gent, deixar la tapa del water oberta, etc. En comptes de fer això, observa el que has de fer: 

	Superar-ho. És normal. De fet, resulta saludable i apropiat.

Els estàndards de la comunitat no es mantenen per si mateixos: els mantenen la gent que els aplica activament, visible, en públic. No et queixis de que totes les crítiques s'haurien d'haver enviat per correu privat: així no és com funciona això. Ni resulta útil insistir en que se t'ha insultat personalment quan algú comenta que alguna de les teves peticions era errònia, o que les seves opinions diferien. Aquestes son actituds de perdedors.

Hi ha hagut fòrums de hackers en els que, apart d'un sentit de la hiper-educació mal guiat, s'ha prohibit l'entrada a participants per enviar qualsevol missatge fent constar errors als missatges dels demés, i se'ls ha dit “no diguis res si no vols ajudar l'usuari”. L'èxode dels participants més experimentats a d'altres llocs els ha fet anar a parar a la mínima expressió i han perdut tota utilitat com a fòrums tècnics.

        Exageradament "amigable" (d'aquesta manera) o útil: Tria'n un.

Recorda: quan aquell hacker et digui que t'has equivocat, i (no importa si ha estat molt barroer) et digui que no ho tornis a fer, la seva actuació et concerneix a (1) tu i a (2) la seva comunitat. Seria molt més senzill per a ell ignorar-te posant-te un filtre. si no ets capaç de ser agraït tingues, com a mínim, una mica de dignitat, no et queixis i no esperis que et tractin com una fràgil nineta només per què siguis un nouvingut d'ànima teatralment hipersensible i amb il·lusions d'estar autoritzat a tot. 

=== Preguntes que no s'han de fer ===

Vet aquí algunes preguntes estúpides que ja s'ha convertit en clàssiques juntament amb el que els hackers estan pensant quan no les responen.

   P: On puc trobar el programa X?

   P: Tinc problemes amb la meva màquina en Windows, podeu ajudar-me?

   P: Tinc problemes instal·lant Linux o X. Podeu ajudar-me?

   P: Com puc convertir-me en root/robar privilegis d'operador d'un canal/llegir el correu d'una altra persona?

   P: On puc trobar el programa X? 

   R: Al mateix lloc on jo l'hauria trobat, tros d'ase – a l'altra banda d'un buscador. Deu meu, encara hi ha algú que no sap com fer anar el Google?

   P: Tinc problemes amb la meva màquina en Windows, podeu ajudar-me?

   R: I tant. Tira aquesta merda de Microsoft i instal·la Linux.

   P: Tinc problemes instal·lant Linux o X,  podeu ajudar-me?

   R: No. Necessitaria poder accedir físicament a la teva màquina per a resoldre això. Demana ajut a un grup local d'usuaris de Gnu/Linux per a això.

   P: Com puc convertir-me en root/robar privilegis d'operador d'un canal/llegir el correu d'una altra persona?

   R: Ets un desgraciat per voler fer coses així i un subnormal per demanar a un hacker que t'ajudi.

=== Preguntes bones i preguntes dolentes ===

Finalment, il·lustraré amb exemples com fer preguntes d'una manera intel·ligent; vet aquí un parell de preguntes sobre el mateix problema, una plantejada de manera estúpida i una altra de manera intel·ligent.

   Estúpida: On puc trobar informació sobre el Recondri Astomartic?

      Aquesta pregunta està esperant un "STFW" com a resposta.

   Intel·ligent: He buscat al Google sobre el “Recondri Astomartic 2600", però no he tingut resultats satisfactoris. Algú sap on puc trobar informació de programació sobre aquest dispositiu? 

      Aquest ja ha STFWjat, i sona com si tingués un problema real. 

   Estúpida: No he pogut compilar el codi del projecte elquesigui. Per què no funciona?

      Assumeix  que a tothom li passa el mateix. Que arrogant.

   Intel·ligent: El codi del projecto elquesigui no compila sota Nulix versión 6.2. M'he llegit les PMFs, però no hi surt cap referència de problemes relacionats amb Nulix. Us enganxo aquí una transcripció del meu intent de compilació; He fet alguna cosa malament? 

      S'ha especificat l'entorn, s'ha llegit les PMFs, ha mostrat l'error i no ha assumit que els seus problemes són culpa d'una altra persona. Potser aquest noi es mereix una mica d'atenció. 

   Estúpida: Tinc problemes amb la meva placa base. Em pot ajudar algú?

      La resposta d'un hacker qualsevol a això seria com “D'acord. Necessites també que t'aixugui els mocs i et canviï els bolquers?" seguit d'una lleugera pressió sobre la tecla Supr. 

   Intel·ligent: He intentat X, Y i Z amb la placa base S2464. Quan això no m'ha funcionat, he intentat A, B i C. Fixeu-vos en aquest curiós símptoma quan vaig fer C. Evidentment, l'enriquidor està repuntant, però els resultats no son els que s'haurien d'esperar. Algú sap si puc fer alguna prova més per veure si ho soluciono?

      Aquesta persona, per altra banda, sembla mereixedora d'una resposta. Ha mostrat la seva intel·ligència en un intent de resoldre el problema en comptes d'esperar que li caigui una resposta del cel. 

      En la última pregunta, fixeu-vos en la subtil, però important, diferència entre demanar “dóna'm una resposta” i “si us plau, ajudeu-me a fer-me una idea de quines proves puc fer per a arribar a solucionar el meu problema”.

De fet, la forma de la última pregunta es troba basada molt de prop en un incident real que va passar l'agost de 2001 a la llista de correu del nucli de Linux. Jo (Eric S. Raimond) era el que preguntava aleshores. Estava sofrint uns misteriosos penjaments amb una placa Tyan S2464. Els membres de la llista vCom informar d'errors de manera efectivaaren aportar la informació crítica que necessitava per a resoldre el problema.

Al plantejar la pregunta de la manera que ho vaig fer, vaig donar a la gent alguna cosa amb que entretenir-se; vaig fer-ho atractiu per a ells involucrar-se. Vaig demostrar respecte per la capacitat dels meus companys i els vaig convidar a consultar-me a mi també com a company. També els vaig demostrar respecte pel valor del seu temps fent-los saber on ja m'havia quedat entrampat.

Al final de tot plegat, quan els vaig donar les gràcies i vaig remarcar que el procés havia funcionat molt bé, un membre de la llista va fer l'observació de que creia que havia estat així no perquè jo tingués un “nom” a aquella llista, sinó per què vaig fer la pregunta de la manera correcta.

Nosaltres els hackers som d'alguna manera una meritocràcia grollera; estic segur de que tenia raó, i de que si m'hagués comportat com una esponja se m'haurien tirat tots al damunt o m'haurien ignorat sense importar qui fos jo. El seu suggeriment de que havia escrit l'incident com una instrucció per a altres em va conduir directament al redactat d'aquesta guia.

=== Si no trobes la resposta ===

Som conscients de que hi ha molta gent que només vol utilitzar el programari que escrivim i no està interessada en conèixer els detalls tècnics. Per a la majoria de la gent, un ordinador és simplement una eina, un mitjà per a una finalitat. Sabem això i no esperem que tothom s'interessi pels assumptes tècnics. Tot i això, el nostre estil de respondre es troba orientat a qui sí té aquest interès.

Per això, si no obtens resposta, no et prenguis com a res personal que no creiem que et podem ajudar. Hi ha altres recursos, sovint millor adaptats a les necessitats d'un principiant.
Hi ha molts grups d'usuaris en línia i locals composats per entusiastes del programari tot i que no hagin escrit mai programari ells mateixos. Aquests grups es formen de manera que la gent es pugui ajudar entre ells i ajudar als nous usuaris.

A més, hi ha empreses a les que pots contractar per a que t'ajudin, tan per a grans com petites coses. Que no t'espanti la idea per haver de pagar per una mica d'ajut!! Al cap i a la fi, si al motor del teu cotxe se li trenca una junta segurament hauràs de portar-lo a un mecànic i pagar per que te l'arreglin. Fins i tot, encara que el programari no t'hagi costat res, no pots esperar que l'assistència tècnica sigui sempre gratuïta.

Pel programari popular com Linux, hi ha no menys de 10.000 usuaris per a cada desenvolupador. Resulta impossible que una sola persona pugui atendre trucades de suport tècnic d'aprop de 10.000 usuaris. Recorda que encara que tinguis que pagar pel suport, estaràs pagant molt menys que si haguessis de comprar el programari (i el suport pel programari de codi tancat és, generalment, molt més car i menys competent que el suport del programari de codi obert).

=== Notes del traductor ===

   (1) S'ha de situar l'original d'aquest document en una època i un context en el qual el terme “hacker” no era criminalitzat com és ara. S'entenia com a “hacker” la persona experta la qual tenia, en aquella època, el privilegi de tenir accés a l'Internet i a tenir accés a newsgroups i llistes de correu. Actualment, en aquest document es podria canviar el terme "hacker" per "una persona més experta que tu mateix", però ho respectarem, tot i que es repeteixi fins el cansament, per qüestions històriques.

   (2) ”luser” és una contracció dels termes “user” (usuari) i “loser” (perdedor). No s'ha d'entendre aquesta paraula en el seu sentit literal. “luser” s'aplica a fi d'indicar persones que s'intenten aprofitar dels altres intentant que els facin tota la feina, no esforçant-se ells gens ni mica, i  “winner” (guanyador) n'és l'antònim.

   (3) Usuari d'ordinadors, normalment molt jove, que actua com un expert informàtic tot i no saber, normalment, gairebé res.
