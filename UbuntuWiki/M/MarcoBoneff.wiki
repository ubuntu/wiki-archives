{|
| '''Warning'''
* This is a '''readonly''' and '''text-based''' archive of a deprecated wiki.
* '''Images''' and '''attachments''' have been removed to conserve space.
* '''Links''' may not work and there may be formatting issues.
* A '''compressed''' version with images and the original syntax is in the repo '''Releases'''.
|}

__TOC__

=== Chi sono ===

Sono nato il 2 settembre 1982 a <nowiki>[[http://www.lugano.ch|Lugano]]</nowiki>, una piccola città nel sud della Svizzera. La mia lingua madre (come per la maggior parte dei residenti in <nowiki>[[http://www.ticino.ch|Ticino]]</nowiki>) è l'italiano ma ovviamente da buon svizzero parlo anche francese tedesco ed inglese.
Dopo aver conseguito la maturità linguistica presso il <nowiki>[[http://www.lilu2.ch|Liceo di Lugano 2]]</nowiki>, mi sono iscritto alla facoltà di Scienze della Comunicazione presso l'<nowiki>[[http://www.unisi.ch|Università della Svizzera Italiana]]</nowiki>, dove mi sono laureato nel 2006. Attualmente sto terminando i corsi di specializzazione (Master) in comunicazione istituzionale e sanitaria.
Su internet sono conosciuto come "Neff" o come "Raideiin", soprannomi che utilizzo su diversi forum, blog, chat su IRC e altri siti web.

=== Attività legate al mondo del software libero ===

Il mio interesse per il l'open source e il free software in generale ha origini lontane: nel 1994 ho avuto il mio primo approccio con il pinguino grazie ad un amico che mi mostrò per la prima volta SuSE Linux. Fu in quegli anni che il pinguino mi sedusse per la prima volta. Tuttavia, siccome a quei tempi per me giocare significava molto più che respirare, finii per lasciare linux piuttosto in disparte, tenendo tuttavia periodicamente un occhio su quel mondo che ero sicuro un giorno sarebbe finalmente fiorito. Dopo aver conosciuto per caso ubuntu (warty!) decisi di passare completamente a GNU/Linux, un'esperienza che cambiò profondamente il mio modo di vivere l'informatica che divenne da quel momento in poi una vera e propria passione viscerale.
Questo mio interesse per l'open source e la mia quasi totale incapacità di scrivere codice mi ha portato negli anni seguenti a partecipare in altro modo allo sviluppo dell'ecosistema FOSS: nel 2002 ho preso parte al progetto openoffice.org in qualità di co-traduttore e partecipante al progetto thesaurus. Quindi, nel 2003, ho iniziato a scrivere articoli divulgativi riguardanti il software libero sul <nowiki>[[http://www.luniverso.com|giornale dell'università]]</nowiki>, un mensile pubblicato in 44'000 copie e che viene distribuito insieme al <nowiki>[[http://www.cdt.ch|Corriere del Ticino]]</nowiki>, il quotidiano che vanta il maggior numero di abbonati nella regione.

La piacevole esperienza avuta con il giornale mi ha portato alla decisione di continuare su questa strada. Nel 2005 ho quindi aperto il blog <nowiki>[[http://www.marco.boneff.ch|Neffscape]]</nowiki>, sul quale ho iniziato a pubblicare notizie, approfondimenti e howto su ubuntu, GNU/Linux e il mondo del software libero in generale. Nel 2007 ho iniziato a collaborare al progetto <nowiki>[[http://www.ubuntusemplice.org|ubuntusemplice.org]]</nowiki>, una guida ad ubuntu per principianti scritta collaborativamente da diversi utenti appassionati di ubuntu.

=== Artwork ===

Probabilmente perchè figlio di un grafico illustratore, sono stato cresciuto sin da bambino a latte e font, pane e quadricromie, cioccolato e photoshop e ovviamente una tonnellata e mezzo di fumetti al mese. Questo ha fatto nascere in me un particolare interesse per la comunicazione visiva in generale che trova sfogo periodicamente in alcuni lavori e lavoretti. Durante gli ultimi 2 anni ho prodotto una serie di splash screens che sono ahimè finiti in distribuzioni concorrenti (fedora e linux mint) ma che sono disponibili per tutti su  <nowiki>[[http://www.gnome-look.org/usermanager/search.php?username=Raideiin&action=contents|gnome-look]]</nowiki>. Nel 2007 ho inoltre prodotto il mio <nowiki>[[http://www.gnome-look.org/content/show.php/Salamander?content=68349|primo tema GTK]]</nowiki>

=== Perchè ubuntu? ===

Perchè mai come in ubuntu ho ritrovato i miei valori, la mia visione del mondo e le mie convinzioni. 
Perchè credo fermamente in questo progetto e nel modo in cui si è deciso di realizzarlo. 
Perchè credo che a tutt'oggi sia la migliore distro per coloro che vogliono un sistema basato su GNU/Linux facile da usare ma al contempo completo e potente.
Perchè apprezzo il fatto che ubuntu tenda ad innovare, e lo faccia con coraggio, ambizione, progettualità, organizzazione e una chiara leadership.
Perchè ha la più grande, gentile e disponibile comunità che io abbia mai incontrato. In ubuntu sono ammessi con calore sia i niubbi che gli utenti più smaliziati.

=== Risorse ===
<nowiki>[[http://www.marco.boneff.ch|Neffscape]]</nowiki>
